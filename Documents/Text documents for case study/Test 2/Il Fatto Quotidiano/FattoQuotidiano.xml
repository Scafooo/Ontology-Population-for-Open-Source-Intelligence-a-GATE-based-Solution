<?xml version="1.0" encoding="utf-8"?>
<!--
- phpMyAdmin XML Dump
- version 4.5.0.2
- https://www.phpmyadmin.net
-
- Host: localhost
- Creato il: Mag 21, 2016 alle 10:49
- Versione del server: 10.0.17-MariaDB
- Versione PHP: 5.6.14
-->

<pma_xml_export version="1.0">
    <!--
    - Database: 'FATTO QUOTIDIANO'
    -->
    <database name="FATTO QUOTIDIANO">
        <!-- Tabella tblWebData -->
        <table name="tblWebData">
            <column name="Article">Grande scalpore ha suscitato a Roma la vicenda dei mercatini che, secondo le interpretazioni di diversi esponenti politici, avrebbe avuto il suo inizio nella volontà del Commissario Tronca di destinare 5 milioni di euro per incentivare la pratica della vendita di merce di dubbia provenienza da parte dei rom. Secondo la consuetudine del periodo elettorale ne è seguita un’escalation di dichiarazioni convulse, culminata con la visita di Salvini nel “campo” di Salviati. Bertolaso, convinto che la pratica del rovistaggio sia alla base della vendita informale di merce usata, ha promesso, come candidato a sindaco, di eliminare tutti i cassonetti della Capitale. La Lista Marchini ha lanciato una petizione su Change.org. Giorgia Meloni ha chiesto con urgenza “il ritiro della delibera” sui mercatini abusivi a firma di Tronca. A sinistra, come accade in questi casi, il silenzio di chi vive sensi di colpa.







Tanto rumore – in realtà totalmente infondato e conseguenza di un tam tam giornalistico partito da un articolo scritto ad arte – ha avuto l’effetto di mettere in ombra un bando del Comune di Roma pubblicato lo scorso 19 febbraio. Si tratta di una gara a procedura aperta per l’affidamento del servizio di gestione e del servizio di vigilanza all’interno dei “campi nomadi” di Castel Romano. Lombroso, Salone, Candoni, La Barbuta, Gordiani. Il costo a base di gara è superiore ai 5 milioni di euro con una incomprensibile divisione dei costi per cui, per esempio, nell’insediamento di Lombroso, dove è registrata la presenza di 37 famiglie, il costo unitario a famiglia per il servizio di gestione e vigilanza previsto nel bando, raggiunge una cifra di poco inferiore ai 18.000 euro. Una somma che basterebbe a garantire una casa a chi vive in emergenza abitativa ma che il Comune di Roma preferisce destinare per “gestire” e “vigilare”.



Sono tre gli elementi che mi fanno ritenere che il bando di Tronca sia uno di quelli redatti prima che scoppiasse lo scandalo di Mafia Capitale, opportunamente “congelato” in attesa di tempi migliori e ora riproposto puntando sulla disattenzione generale. Tre elementi che suscitano tre domande.



Il primo è politico. Perché, invece di procedere al superamento dei “campi”, progettandone tempi, modalità e azioni, il Comune di Roma decide di destinare 5 milioni di euro per pagare 96 stipendi a vigilantes e operatori sociali per un servizio rivelatosi in passato investito da mille criticità? Il ricordo va al 2013 quando Alemanno, in pieno ballottaggio elettorale, decise l’assunzione di 83 vigilantes per garantire il presidio dei “villaggi”. Forse, in vista delle amministrative, il bando deve accontentare quei lavoratori nel sociale il cui interesse è considerare i rom come soggetti da gestire e vigilare?



Con il secondo si entra nel merito. Potranno concorrere al bando esclusivamente le organizzazioni che nel passato hanno svolto i medesimi servizi. Sono solo quattro le organizzazioni candidabili perché storicamente presenti nei sei insediamenti oggetto del bando e sarà un gioco da bambini prevedere chi risulterà assegnatario con ribasso minimo e senza concorrenza. Perché allora proporre una gara le cui regole hanno reso scontato l’esito?



Il terzo elemento è di contenuto. Le azioni previste nel servizio di vigilanza replicano quelle già programmate e attuate a Roma tra il 2010 e il 2012 nel quadro delle regole previste dalla “Emergenza Nomadi”. Le stesse sono state bocciate dal Tar che le ha giudicate in violazione dell’articolo 16 della Costituzione italiana. Perché redigere un bando con azioni in aperto contrasto con i principi costituzionali?



A questo punto la palla passa a Tronca, che dovrebbe annullare il bando cercando magari anche di capire chi ha avuto l’ardire di scriverlo e di riproporlo. Ma non solo; la palla passa anche alle quattro organizzazioni, le uniche che, di fronte ai 5 milioni, potrebbero correre il rischio di presentare le candidature o decidere di mandare il bando deserto per una questione di opportunità ma anche, usando una “parolaccia”, di etica del lavoro sociale.



Resta l’incognita di quanti, difensori del diritto, con un ricorso al Tar o un esposto all’Anticorruzione, potrebbero in qualsiasi momento provare a far saltare il banco. Il campo in cui si giocherà questa partita di civiltà è Roma, la città dove, come suggeriva Buzzi, occuparsi degli “zingari” rende, sempre e comunque, più della droga. Soprattutto in campagna elettorale quando, sulla pelle dei rom, si costruisce una fetta importante di consenso.</column>
        </table>
        <table name="tblWebData">
            <column name="Article">Cari elettori delle primarie del Pd,



alcuni di voi hanno votato i candidati indicati in cambio di soldi. Il motto del M5S “Uno vale uno” è diventato col Pd “Uno vale un euro” (peraltro poi restituito al Pd, tutto torna).



Alcuni di voi i soldi li hanno presi da rappresentanti di centrodestra, presenti ai seggi. Loro le primarie non le fanno, ma quando si tratta di votare per i candidati di Renzi, si mettono una mano sulla coscienza (e nel portafoglio) pur di far funzionare la democrazia.



Alcuni di voi sono proprio di centrodestra.



Alcuni di voi sono usciti di casa con la pioggia, hanno aspettato diligenti il proprio turno (meno male che non c’erano file eccessive), pagato 1 o 2 euro e poi hanno votato scheda bianca. Strenui sostenitori della partecipazione, masochisti o semplici fantasmi per dopare l’affluenza?



Alcuni di voi invece non hanno dato il voto che diedero nel 2013, perché allora erano le “truppe cammellate dei capibastone poi arrestati, del pantano che portò a Mafia Capitale, delle file di rom”, come ha detto il presidente del Pd Orfini. Oggi chi glielo fa fare?



Alcuni di voi non hanno votato perché il “pantano che portò a Mafia Capitale” c’è ancora, come ha detto il Prefetto Gabrielli nella relazione presentata a fine gennaio in commissione Antimafia: “Gli ultimi mesi del 2015 non hanno fatto registrare modificazioni nella geografia criminale a Roma”, “la capitale deve ancora percorrere un lungo tratto di strada per ricondurre la gestione della cosa pubblica sui binari della legalità”. E sono schifati.



Alcuni di voi hanno votato perché “le truppe cammellate” e “il pantano che portò a Mafia Capitale” ci sono ancora.



Alcuni di voi sono cinesi e hanno votato alle primarie di Milano.Ah, com’è internazionale Milano! Si sono messi in fila, hanno pagato e scelto Sala, che però non potranno votare alle amministrative (a meno che non abbiano la cittadinanza). Encomiabili. Vuoi mettere la soddisfazione di partecipare a questo straordinario rito democratico?



Alcuni di voi hanno solo 16 anni e hanno votato perché alle primarie si può. Così, quando ne avranno 18 e potranno votare davvero, sapranno come annullare la scheda in scioltezza. E poi sai la figata dei gazebo di domenica invece della discoteca?



Alcuni di voi hanno appena compiuto 18 anni e hanno votato per dimostrare di meritare il bonus da 500 euro promesso da Renzi (ma se non arriva entro giugno “Annamo al mare”).



Alcuni di voi sono cinesi, e anche se sono neodiciottenni e hanno votato alle primarie, pagando, il bonus non lo vedranno mai perché sono extracomunitari.



Alcuni di voi hanno votato perché “Mi piace Giachetti”, “Mi piace la Valente”.



Alcuni di voi hanno votato altri perché “Non mi piace Giachetti”, “Non mi piace la Valente”.



Alcuni di voi non hanno votato perché “Chi è Giachetti?”, “Chi è la Valente?”.



Alcuni di voi sono Giachetti e la Valente.



Alcuni di voi hanno votato perché “Mi piace Renzi”.



Alcuni di voi non hanno votato perché “Non mi piace Renzi”.



La stragrande maggioranza di voi – si spera – eviterà di gettare ancora al vento la sua (sincera) passione finché le primarie non saranno, banalmente, una cosa seria.



Un cordiale saluto.</column>
        </table>
        <table name="tblWebData">
            <column name="Article">Metti una sera insieme Nello Trocchia, Luca Ferrari, Monika Dobrowolska Mancini e Giovanni Tizian, aggiungi un pubblico appassionato che, pur di esserci, ha sfidato pioggia, vento e un Tevere sempre più gonfio, il dibattito si svolgeva su uno dei barconi galleggianti, e ne verrà fuori un incontro segnato dalla comune passione per la legalità e per chi ha scelto di dedicare la vita al contrasto delle mafie e del malaffare. L’occasione, ovviamente, era la presentazione del libro Io, morto per dovere edito da Chiarelettere e scritto da Trocchia, Ferrari e dalla moglie di Roberto Mancini, Monika.



Ne è uscito il ritratto di un uomo che aveva dedicato se stesso alle istituzioni democratiche e al contrasto della corruzione, intuendo, tra i primissimi, la pista dell’ecomafia, i suoi intrecci con la politica, i rischi per la salute pubblica.



Le sue denunce, per molti anni, furono ignorate, archiviate, perché quel “poliziotto comunista” non era fatto per piacere allo “spirito dei tempi”. Era considerato uno strano, perché un “rosso” non avrebbe dovuto portare la divisa, uno così era destinato a suscitare scandalo tra vecchi compagni e colleghi di lavoro. Roberto era l’anomalia, gli altri la regola.



Eppure, anche per un poliziotto, la regola dovrebbe essere l’amore per la legalità repubblicana, il rispetto della Costituzione antifascista, il contrasto di ogni forma di corruzione. Il Mancini che tutela la salute pubblica, il rispetto del patrimonio comune e svela le origini di Mafia Capitale incarna i valori costituzionali e onora con il suo impegno la Repubblica. Gente così meriterebbe le massime onorificenze concesse dallo Stato e invece viene considerata “singolare, paradossale, eccentrica…”.



Sino a quando i Roberto Mancini non diventeranno la “norma” e quelli della Diaz la “devianza” le istituzioni democratiche e la comunità nazionale non potranno dormire sonni tranquilli. Se e quando ci dovesse capitare di incontrare un altro Roberto Mancini sarà il caso di riconoscerlo e di onorarloanche in vita.</column>
        </table>
        <table name="tblWebData">
            <column name="Article">Periodici sondaggi e ricerche segnalano come l’Italia sia il paese che in Europa raggiungeil picco più alto di antigitanismo malgrado il numero di rom e sinti presenti sul territorio sia sensibilmente più basso rispetto ad altre Nazioni. Tale preoccupante fenomeno, segno inconfutabile di un bassissimo livello di civiltà, richiede misure urgenti non solo sul versante culturale ma anche di quello legislativo.



Non si tratta di emendare “leggi speciali” per soli rom, come molti suggeriscono, ma più semplicemente di colmare quei vuoti normativi che, anche di fronte alla legge, rendono rom e sinti cittadini di “Serie B”. Bastano solo due esempi per dimostrare la responsabilità degli organi legislativi di fronte al razzismo crescente percepito e reale.







Il 15 dicembre 1999, quando il governo italiano è guidato da Massimo D’Alema, il Parlamento emana la legge n. 482 denominata “Norme in materia di tutela delle minoranze storiche”. Per valorizzare le lingue e le culture presenti sul territorio nazionale vengono riconosciute dodici minoranze rappresentate dalle popolazioni albanesi, catalane, germaniche, greche, slovene e croate e di quelle parlanti il francese, il franco-provenzale, il friulano, il ladino, l’occitano e il sardo. La tutela linguistica si estendedal 1.300.000 di sardi ai 2.100 croati che vivono in tre Comuni del Molise. Malgrado cinque anni prima il Parlamento Europeo aveva riconosciuto «che il popolo rom è una delle minoranze più importanti dell’Unione Europea» raccomandando ai governi degli Stati membri «di completare la Convenzione europea dei diritti umani con protocollo aggiuntivo sulle minoranze, nel quale la definizione di minoranza possa comprendere i rom in forma esplicita, attraverso un riferimento alle minoranze che non abbiano un territorio proprio», l’Italia, nella legge n.482 non include la minoranza rom, rappresentata da almeno 180.000 soggetti, tra quelle riconosciute e tutelate culturalmente dalla legge. Il romanès, lingua antichissima originaria del nord dell’India, resta così al di fuori di ogni tutela culturale e posto a serio rischio di definitiva estinzione.



L’altro esempio diamnesia legislativa è più recente. Il Giorno della Memoria è una ricorrenza internazionale celebrata il 27 gennaio di ogni anno perché in quel giorno del 1945 le truppe dell’Armata Rossa liberarono il campo di concentramento di Auschwitz. E’ stato designato dalla risoluzione 60/7 dell’Assemblea Generale delle Nazioni Unite dal 1° novembre 2005 durante la 42esima riunione plenaria. Il 20 luglio 2000 il Parlamento, a maggioranza di centrodestra con il governo a guida Berlusconi, vota una Legge ad hoc per l’«istituzione del Giorno della Memoria in ricordo dello sterminio e delle persecuzioni del popolo ebraico e dei deportati militari e politici italiani nei campi nazisti». Nel primo articolo si legge che il “Giorno della Memoria” viene istituito in ricordo della Shoah (sterminio del popolo ebraico), delle leggi razziali, della persecuzione italiana dei cittadini ebrei, degli italiani che hanno subito la deportazione, la prigionia e la morte. Emerge le lucida volontà del legislatore di escludere il riferimento allo stermino dei rom e dei sinti omettendo una parte della storia italiana segnata da deportazioni e internamenti che hanno visto come vittime le famiglie rom e sinte.



La dimenticanza del legislatore abbraccia la storia, la cultura e la lingua di un popolo presente da mezzo millennio nel nostro territorio. Solo quando si è trattato di attuare politiche “speciali”, spesso trascinate dall’onda emotiva dell’emergenza sociale, ci si ricorda dei rom. Magari per redigere leggi regionali che istituisconoi “campi nomadi”, o norme nazionali che equiparano la presenze delle comunità rom ad alluvioni e catastrofi naturali prevedendo, di conseguenze, l’attivazione di misure straordinarie in ordine alle risorse economiche e umane da mettere in campo.



Eppure, riconoscere la ricchezza di una lingua antica così come fare memoria del genocidio di un popolo può rappresentare il primo serio tentativo di riconciliare le differenze, di parlare l’unico linguaggio del diritto, di disinnescare le tensioni sociali. Perché oggi più che mai il livello di democrazia e di civiltà del nostro Paese si misura con la capacità che esprime nel rapportarsi con quanti, storicamente, culturalmente e socialmente, continuiamo a considerarli lontani anni luce dal nostro vissuto quotidiano.</column>
        </table>
        <table name="tblWebData">
            <column name="Article">Il canile comunale Poverello è stato sgomberato questa mattina. I cani sono stati trasferiti in strutture private nonostante la volontà dei cittadini, dei lavoratori e dei volontari accorsi sul luogo per impedire l’azione.











RomaCapitale con l ausilio della polizia sta chiudendo e deportando gli animali del canile poverello, via del mare km 13.800..Accorrete per impedire questo scempio e questa vergogna..FERMIAMOLI



Pubblicato da Roma Comune su Mercoledì 24 febbraio 2016







I funzionari e la polizia, con questa operazione, non hanno fatto altro che evidenziare la volontà di Roma Capitale: chiudere le strutture pubbliche, cominciando dal canile rifugio di Vitinia. Oggi è stata una prova generale su ciò che a breve accadrà a tutti i canili comunali se non interveniamo subito. Oggi alle 16 tutti i cittadini che hanno a cuore il destino dei cani e gatti, sono invitati a partecipare al presidio che si terrà a Piazza di Aracoeli (Piazza Venezia) contro la chiusura dei canili e i licenziamenti degli operatori. Perché partecipare? Perché il Comune vuole chiudere delle strutture pubbliche a vantaggio di strutture private che hanno un costo per l’amministrazione, preferendo regalare soldi a persone che gestiranno luoghi inaccessibili al pubblico; perché in ballo c’è ilfuturo degli animali ma anche quello dei lavoratori che lavorano nelle strutture.



Le politiche regressive del Comune di Roma hanno già prodotto 17 licenziamenti mentre il resto degli addetti sono stati messi in Cassa Integrazione con pesanti tagli salariali e un orario di lavoro che non gli permette più di accudire gli animali con dignità, professionalità e rispetto. Oggi i lavoratori dei canili comunali, i volontari e i cittadini scenderanno in piazza per mostrare il proprio sdegno contro il Comune di Roma e per chiedere: “Internalizzazione del servizio (con enormi risparmi per la pubblica amministrazione e garanzie occupazionali per i lavoratori); riapertura della strutture pubbliche chiuse agli ingressi (canile Ponte Marconi); riapertura del canile Poverello; sospensione delle convenzioni in essere con gli speculatori privati; tutela del benessere animale che solo strutture pubbliche aperte tutta la settimana possono garantire”.



Siamo tutti invitati a partecipare a questo pacifico presidio per il bene degli animali e per ricordare al Comune di Roma che sta violando la legge 281/91, che obbliga gli enti pubblici a dotarsi di strutture gestite direttamente e non avvantaggiare speculatori privati.</column>
        </table>
        <table name="tblWebData">
            <column name="Article">La cronaca e il grande schermo si incrociano continuamente, trasformando episodi quotidiani in irresistibili gag. In questi giorni un dossier che puntava il dito su protagonisti e comparse della scandalosa vicenda di Mafia Capitale si è rivelato “impreciso”, tramutandosi in spunto di poco lusinghieri commenti dell’opinione pubblica e innesco di azioni giudiziarie.



In realtà poca roba. E’ la storia della relazione stilata dalla commissione prefettizia su Roma Capitale (l’organo incaricato di valutare il condizionamento criminale dell’amministrazione) che portò ad identificare puntualmente gli esponenti del Comune responsabili di comportamenti non corretti anche gravi e a suggerire lo scioglimento per mafia della giunta capitolina.



Cosa è successo? Una semplice svista, un banale errorino. La dichiarazione rilasciata da chi ha diretto i lavori, che hanno consentito di sfornare il j’accuse, è senza dubbio rassicurante: “Trattasi di un refuso, tra l’altro facile da accertare”.



La frase – contenuta in una lettera mandata al movimento politico di appartenenza di una delle persone “additate” – utilizza il termine “refuso”. L’inossidabile Garzantino (che si dovrebbe avere sempre a portata di mano o di clic) spiega essere “errore di stampa” e in contesto tipografico “lettera errata usata nella composizione al posto di quella giusta”.



Sono cose che capitano spesso. Tante volte mi trovo appellato “Repetto” da chi “genovesizza” il mio cognome, forse in considerazione della larga diffusione di quel casato nel capoluogo ligure. Poco male. Il riferimento personale – nonostante il refuso verbale – è comunque corretto. Si rivolgono a me o ne parlano.



In realtà gli errori avrebbero differente consistenza. Non sembrerebbe trovarsi di fronte ad un “lapsus calami” (o lapsus tastierae, visto che non sarà stato digitato con un attrezzo informatico o romanticamente con una macchina per scrivere) da segnare con la lieve matita rossa della maestra della nostra infanzia.



E così negli elenchi dei soggetti che avrebbero “intrattenuto relazioni caratterizzate da non piena linearità di condotta” sono finite due persone estranee compiutamente identificate.



Virginia Raggi, consigliere Cinque Stelle, si è ritrovata tra i 25 “amministratori capitolini che, in varia misura e forma, hanno messo a disposizione del sodalizio i propri servizi in cambio di utilità accertate”.



A pagina 666 (diabolica combinazione!) della relazione in argomento compare anche il nome di Immacolata Battaglia (Sel), nota non per misfatti ma per il suo impegno a tutela dei diritti e della cultura omosessuale. Chi ha scritto “Immacolata” (miracoli del T9 e di ogni altrocorrettore automatico) stava sicuramente digitando “Erica”, nome di battesimo di un’altra quasi omonima nel Consiglio comunale.



Tutto può accadere.



I più appassionati cinefili hanno subito ricordato Aldo, Giovanni e Giacomo nel loro La leggenda di Al, John e Jack. Nel film i tre vengono incaricati di eliminare “Frankie culo di gomma” e, anche lì per un non così biasimevole errore, finiscono per rapire e poi giustiziare “Frankie Contropelo” un innocente barbiere della Quindicesima strada.



Al malcapitato viene data un’ultima possibilità di salvezza. “Se risponderai ad una domandina facile facile tornerai a casa dai tuoi bambini”. Il poveraccio non supera il quiz e la sua sorte è segnata.



Probabilmente anche la Raggi e la Battaglia non hanno saputo replicare ad un simile quesito. Nemmeno loro potevano immaginare che avrebbero potuto tirare a casaccio, perché come ridacchia lo stesso John “tra l’altro potevi dire una cosa qualsiasi che a me andava bene… chi minchia la sa la capitale della Birmania?!?!?”.



@Umberto_Rapetto</column>
        </table>
        <table name="tblWebData">
            <column name="Article">Il maxi-processo di Mafia Capitale si è aperto nelle scorse settimane e il primo colletto bianco ad essere condannato è stata Emanuela Salvatori, ex direttrice dell’Ufficio Nomadi di Roma accusata di corruzione. Quattro anni è la condanna per l’ex dipendente del Campidoglio colpevole di aver favorito un finanziamento a una cooperativa della galassia di Buzzi in cambio dell’assunzione della figlia.







Non è la prima volta che un funzionario a capo dell’Ufficio Nomadi di Roma finisce dietro le sbarre.



Il primo a dirigere quindici anni fa l’“Ufficio Nomadi” di Roma fuLuigi Lusi, condannato per essersi appropriato di 25 milioni di euro. Poi, sotto l’amministrazione Veltroni fu la volta del suo capo-gabinetto Luca Odevaine a condizionare fortemente le scelte dell’Ufficio con la decisione di costruire il nuovo “villaggio” di Castel Romano nel 2005. Anche lui si trova da qualche giorno agli arresti domiciliari dopo una detenzione per corruzione nell’inchiesta denominata “Mondo di Mezzo”. Quando il governo della città passò al sindaco Alemanno fu la volta del soggetto attuatore del Piano Nomadi, Angelo Scozzafava a commissariare l’Ufficio prendendolo nelle sue mani. Sul suo capo pende l’accusa di associazione mafiosa e corruzione aggravata.



Nei giorni scorsi è stata la volta di Emanuela Salvatori, condannata per corruzione. Il suo posto era stato preso nel gennaio 2015 dalla dirigente Ivana Bigari nominata più volte all’interno della Relazione desecretata della Commissione di Accesso presso Roma Capitale e poi trasferita presso il Dipartimento Politiche Scolastiche di Roma Capitale. Nella Relazione la Commissione rileva la “assoluta incapacità (della Bigari ndr) di deviare da quei percorsi già delineati che, grazie all’attività pervasiva del sistema realizzato da Buzzi e dalla connivenza di altri funzionari, vicini alla stessa Bigari, continuano anche con l’avvento della nuova Giunta”.



E così, mentre a colpi di proclami inneggianti alla legalità i sindaci che si sono succeduti in Campidoglio, chiedevano alle comunità rom il rispetto delle regole, l’Ufficio della porta accanto, diventato nel frattempo “Ufficio Rom, Sinti e Camminanti”, ha rappresentato per vent’anni la massa tumorale che ha paralizzato ogni azione, schiacciato i diritti e distribuito risorse a pioggia. Secondo la puntuale legge del contrappasso, “chi di legalità ferisce, per la legalità perisce”.



A Roma l’illegalità non è una questione che riguarda primariamente i rom. Da vent’anni l’illegalità romana ha preso forma in amministratori incapaci, in dirigenti corrotti, in “rappresentanti” kapò e in quella parte di associazionismo autoreferenziale e incompetente che non ha provato vergogna nel sottoscrivere convenzioni illegittime. Una massa di cialtroni, distruttori di speranza e ideatori di un assistenzialismo sfrenato che ha umiliato la comunità rom affossando i suoi diritti, deriso la restante comunità cittadina distraendo denaro pubblico e promosso una “guerra tra poveri”.



Eppure l’Ufficio Nomadi ancora sopravvive con la sua “maledizione” e la probabile preoccupazione del prossimo dirigente che sarà chiamato a guidarlo. Visitando il sito del Comune di Roma, in sostituzione del suo nome e cognome, per adesso c’è solo uno spazio bianco…</column>
        </table>
        <table name="tblWebData">
            <column name="Article">“De-Lirio Abbate”, così uno degli avvocati diMassimo Carminati, ha ribattezzato Lirio Abbate, il coraggioso giornalista de l’Espresso, che ha dedicato la sua vita al contrasto delle mafie e del malaffare. Dal 2007 è costretto a vivere sotto scorta a causa delle minacce dei mafiosi che non gli hanno mai perdonato le sue inchieste su Palermo e dintorni, sugli intrecci con la malapolitica, sulla corsa a mettere le mani sugli appalti e sui rifiuti da riciclare a peso d’oro.



Lirio Abbate, sin da quando era un giovane cronista dell’Ansa, ha sempre cercato di documentare il malaffare, di dare memoria alla comunità, di andare oltre la cronaca per consentire al lettore di percepire la profondità e i guasti prodotti dalla corruzione. Per questo i mafiosi ed i loro complici hanno sempre odiato i cronisti come lui.



Negli ultimi anni Lirio ha dovuto trasferirsi a Roma e qui ha ricominciato il suo lavoro di ricerca, di scavo, di documentazione, sino a quando ha contribuito a far emergere dalle fogne della capitale leterre di mezzo, quelle dell’illecito, della corruzione, dell’umiliazione della dignità delle istituzioni e delle persone.

Gente come lui, Marco Lillo, Federica Angeli, Giovanni Tizian, Attilio Bolzoni, Nello Trocchia, per fare solo qualche nome, ha contribuito in modo decisivo a “illuminare” quello che doveva restare nascosto per continuare ad alimentare Mafia Capitale.



Non casualmente nelle intercettazioni telefoniche si ascoltano in modo inequivocabile le minacce contro Lirio Abbate e contro quei giudici, in testa il procuratore Pignatone, che hanno deciso di contrastare questa vera e propria associazione a delinquere. Per queste ragioni appaiono ancora più intollerabili le parole pronunciate in aula da uno degli avvocati di Massimo Carminati, detto il nero per la sua fede nel fascismo. Quel “De-Lirio Abbate che non ha mai vinto il Pullitzer…”, ed altre dello stesso tenore, suonano in questo contesto come frasi più minacciose che ironiche.



Perché mai puntare il dito contro i cronisti che hanno fatto il loro mestiere? Perché farlo dentro l’aula del tribunale? Un gesto di sfida? Perché fingere di ignorare che Lirio Abbate è da tempo nel mirino delle mafie, a tal punto da essere costretto, insieme alla sua famiglia, ad unavita blindata?



Il diritto alla difesa è un diritto sacro, per qualsiasi imputato, a prescindere dalla gravità delle imputazioni, ma quello che è accaduto in quell’aula merita una risposta da parte delle Autorità istituzionali e di garanzia. Lirio Abbate, e gli altri cronisti che di trovano nelle sue condizioni, hanno operato ed operano per informare la pubblica opinione e per affermare i valori della legalità repubblicana e costituzionale, mai come in questo caso, il giornalismo diventa un vero e proprio “Servizio al pubblico”.



Per questo raccogliamo l’appello lanciato, con la passione civile di sempre daAlberto Spampinato e dalla associazione Ossigeno, non solo a solidarizzare a Lirio Abbate e gli altri cronisti minacciati, ma anche ad essere tutti presenti alla prossima udienza del processo. Sarà un modo per mettere una firma collettiva sotto gli articoli, le inchieste e i libri di chi ha scelto di contrastare il ” De-Lirio mafioso” a Roma e non solo.</column>
        </table>
        <table name="tblWebData">
            <column name="Article">Dal30 settembre del 2015, la Russia bombarda la Siria a sostegno del suo alleato, il presidente Bashar al-Assad. Fono ad ora, la campagna è stata incessante ed intensa. Tra il 10 ed il 16 febbraio, ad esempio, i caccia russi hanno fatto piu di 444 sortite colpendo più di 1.500 obiettivi.



Mosca insiste che questi attacchi sono finalizzati solo a fiaccare i combattenti dello Stato islamico e di altri “gruppi terroristi”, comeal-Nusra. Ma le organizzazioni di monitoraggio, tra cui il Centro di Documentazione per le Violazioni e l’Osservatorio siriano per i diritti umani, sostengono che sotto i bombardamenti russi sono mortimigliaia di civili. Amnesty International ha addirittura affermato che ci troviamo di fronte a crimini di guerra. Amnesty ha anche citato i bombardamenti da aerei che tornano sui luoghi appena colpiti per uccidere o ferire soccorritori, paramedici e civili che cercano di evacuare i feriti ed i morti delle incursioni precedenti.







La domanda che tutti si pongono è se esiste una strategia per colpire la popolazione civile e costringerla ad abbandonare le proprie abitazioni, una strategia il cui scopo sarebbe aumentare il flusso dei migranti in Europa con il fine ultimo di indebolire la già labile coesione politica all’interno dell’Unione.



Secondo Frontex, l’organizzazione che monitora i confini dell’Unione, nel 2015 1,8 milioni di persone ne hanno attraversato più di uno per entrare nell’Ue, un numero che secondo molti è destinato a salire nei prossimi anni. Il direttore di Europol, Rob Wainwright, ha ammesso che “il 90% dei migranti che arrivano in Europa hanno il loro viaggio facilitato da una organizzazione criminale”. Da qui la decisione nella primavera del 2016 per creare il European Migrant Smuggling Centre (Emsc) per smantellare queste reti illegali.



Il problema dei migranti va ben oltre la loro presenza nei paesi dell’Unione ma è relazionato all’aumento della criminalità sia in Europa che nei paesi confinanti.



Gli europei sono già sopraffatti dal grande esodo dalla Seconda Guerra Mondiale, un aumento significativo, che i bombardamenti sulla popolazione civile potrebbe provocare, avrebbe ripercussioni negative sia a livello politico che a livello di ordine pubblico.



Al momento, il traffico dei migranti genera in Europaoltre 1 miliardo di euro all’anno, denaro che una nebulosa di bande criminali locali, attive all’interno dell’Unione europea, intasca. Alimenta anche al di fuori dei confini dell’Ue, un’altra nebulosa di altrettanto piccoli gruppi jihadisti e criminali che portano i migranti alle porte d’Europa. Anche loro intascano somme simili. Nel giro di qualche anno, la guerra civile in Siria ha trasformato il traffico dei migranti in un’industria internazionale multimiliardaria, che in termini di profitti ormai fa concorrenza al traffico di droga.



Ma le interdipendenze economiche non finiscono qui. Il traffico di migranti è anchevantaggioso per i grandi gruppi jihadisti, per esempio lo Stato Islamico, che controllano i valichi di frontiera sulle tratte usate dai migranti.



Nel 2015 tre erano le principali vie di ingresso: la via del Mediterraneo orientale che dalla Siria attraversa la Turchia e la Grecia o i Balcani. Questa è di gran lunga la rotta più trafficata verso l’Ue, nel 2015 circa 1,5 milioni di persone l’hanno percorsa. Il maggior numero di migranti che la utilizzano proviene dalla Siria ma è molto popolare tra chi proviene dall’Asia, ad esempio, i migranti che arrivano dall’Afghanistan e dal Bangladesh, e dall’Africa orientale, attraverso la penisola araba.



Lungo questa tratta molti trafficanti utilizzano i valichi di confine con la Turchia controllati dallo Stato Islamico. I trafficanti hanno stipulato accordi con l’Isis che li lascia attraversare il proprio territorio senza che questi debbano fermarsi. Una volta raggiuntoil valico di confine pagano una tassa per ogni migrante. Nell’estate del 2015 l’imposta su questi carichi umani ha generato circa mezzo milione di dollari al giorno per lo Stato Islamico, più della tassazione sul petrolio di contrabbando.



L’alternativa è attraversare un territorio controllato dalle truppe di Assad, dai signori della guerra, dalle bande armate e pagare una tassa ad ognuno. Quindi, paradossalmente, fare affari con l’Isis è conveniente.



Anche in Libia succede la stessa cosa. Lo Stato islamico non è coinvolto nel traffico dei migranti, si limita a regolare questo tipo di attività – il numero dei migranti non deve superare i 120 per barcone, i barconi devono essere in buono stato ecc., – ed imporre una tassa su chi salpa dalle coste da esso controllato. Il costo della traversata e’ di circa 1.600 euro a persona, ogni 10.000 l’Isis intasca circa20 milioni di euro.



Se è vero che la strategia di Mosca è quella di gonfiare le fila dei migranti per fiaccare l’Europa è anche vero che i diretti beneficiari sono i trafficanti e organizzazioni come l’Isis che controllano i valichi di confine o le coste mediterranee. Queste, almeno in Siria dovrebbero essere nemiche di Assad, ma forse il piano di lungo periodo è per una spartizione della Siria, dove una fetta verrà riservata per lo Stato islamico. Se così fosse allora Bruxelles dovrebbe aprire gli occhi e smettere di credere alle favole.</column>
        </table>
        <table name="tblWebData">
            <column name="Article">Se queste sono le conclusioni dei prefetti mandati a verificare lo stato di penetrazione di Mafia Capitale nel Comune di Roma, perché non siete andati avanti?







Perché non avete sciolto per mafia Roma Capitale e mandato, ma per le loro complicità con Salvatore Buzzi e Massimo Carminati, la loro incapacità ad assicurare onestà e trasparenza, il sindaco Ignazio Marino, la sua giunta e l’intero Consiglio?



Perché ad agosto, dopo aver letto la relazione e la conclusione con la richiesta di scioglimento per mafia scritta a chiare lettere in 800 e passa pagine, il ministro dell’Interno Angelino Alfano se ne uscì con una frase che oggi desta indignazione. “Non esistono i presupposti per lo scioglimento per mafia”? Punto. Stop. Il lavoro di prefetti, investigatori, anche funzionari onesti del Comune di Roma, buttato nell’immondezzaio delle convenienze politiche. Perché, regnante Matteo Renzi, Roma non poteva subire l’onta di uno scioglimento per motivi così gravi.



Lasciamo stare l’ingenuità di Ignazio Marino, che lesse la relazione, ma al contrario, al punto da dichiarare che “si è chiarito che le infiltrazioni mafiose che hanno inquinato l’amministrazione durante la consiliatura di Gianni Alemanno, hanno trovato un muro di discontinuità con la mia giunta”. Ex sindaco,quei muri erano di carta velina. Stendiamo un velo pietoso.



Insomma, Renzi così volle, Alfano si piegò e entrambi piegarono le ragioni della legge a quelle del loro potere politico. Marino, come si sa, resistette altri tre mesi. Poi arrivò la sentenza. Decisa nelle stanze di un notaio, un raccoglitore di firme. E fu così che i prefetti della Repubblica mestamente riposero nelle borse le loro carte sulla Mafia che aveva conquistato la Capitale.



Il Fatto Quotidiano, 7 novembre 2015</column>
        </table>
        <table name="tblWebData">
            <column name="Article">Non mi risulta che vi siano state, recentemente, riflessioni ed analisi sul decadimento dello Stato di diritto in relazione alle forme di diserzione delle urne mentre, secondo me, sarebbe interessante indagare il nesso – non solo dal punto di vista sociologico ma, anche, filosofico – tra la crescente disaffezione delle urne e il rifiuto delle regole e, ancor di più, degli organi regolatori nelle loro varie forme: legislative, esecutive e giudiziarie.



Se, infatti, come recita laCarta Costituzionale: “La sovranità appartiene al popolo” quantunque la eserciti “… nelle forme e nei limiti della Costituzione”, forse non è troppo lontano dal vero chi ritenga che le varie forme di ribellione, comunque esse si manifestino, non ultima quella elettorale, non siano altro che la rappresentazione del disagio dei detentori del “potere” nei confronti del sistema di governo di una minoranza sempre più aggressiva ed arrogante.



Se, infatti, il complesso di regole di condotta che disciplinano i rapporti tra i membri di una certa collettività, in un dato momento storico, che chiamiamo “diritto” era già traballante quando a governare, seppure con gli artifici della “conventio ad excludendum”, era pur sempre una maggioranza elettorale oggi, quando più della metà dell’elettorato resta a casa e a governare sono i “rappresentanti” del 49 per cento di quel del 37 per cento andato alle urne (dati affluenza 2014 in Emilia Romagna), a traballare sono le fonti stesse del diritto.



Voglio dire, insomma, che quando si governa (dati elezioni 2014 in Emilia-Romagna), con il consenso di 615.723 elettori contro, in buona sostanza, 2.156.561 di non votanti a cui vanno aggiunti 689.118 elettori dei partiti di opposizione si rompe di fatto lo strettissimo nesso che dovrebbe esistere fra fenomeno giuridico e fenomeno sociale. Il complesso delle regole che disciplinano i rapporti tra i soggetti della società non viene più percepito come essenziale al suo sviluppo e quindi eluso, o violato scientemente, dai governati-sovrani. L’azione del potere, allora, viene vissuta non tanto come lontana da sé ma, addirittura, contro e, soprattutto, priva del necessario titolo di rappresentatività.



A tutti i livelli e in tutte le espressioni del vivere associato sembra che la maggioranza non si senta più rappresentata. Neanche dagli ultimi baluardi delle agenzie di democrazia diffusa: dal sindacato alle associazioni, figuriamoci dai partiti. Una cesura che, di fatto, non è più di contenuti ma si nutre di preconcetti (“tutti i politici sono corrotti”; “tutti i sindacalisti sono scansafatiche”; “tutti i preti sono pedofili”; “tutti i pubblici dipendenti sono raccomandati”, “tutti i migranti sono delinquenti”) ed innesca una guerra in cui il nemico è chiunque esprima un pensiero e interessi diversi dai miei.



Quanto accaduto a Roma nei mesi scorsi, poi, ha dato il colpo di grazia a questa impalcatura già traballante. “Mafia Capitale, com’è stato definito lo stretto legame tra delinquenza comune, malviventi incalliti, pregiudicati a torto riabilitati e la politica romana, provinciale e regionale hanno appalesato quella che qualche anno fa, con l’arguzia e la precisione del profeta, Francesco De Gregori aveva chiamato “la cagna in mezzo ai maiali”.



Roma come Palermo, come Milano, come Napoli è apparso chiaramente essere al centro dell’aggressione dei gruppi di potere che, senza più nemmeno il pudore del buio e del nascondimento, si mangiano le forze vive della città e lucrano sul dolore, sul lavoro dei cooperatori, sulla buona fede dei cittadini. Ci vorranno anni prima che il fango gettato sulle cooperative, sulle associazioni di volontariato, sulle Onlus e Ong da questi malviventi incalliti (quando non si tratta di inutili idioti acuì l’hanno fatta sotto il naso) possa essere lavato e i cittadini possano tornare a credere nella buona fede di chi mette parte del suo tempo a disposizione del bene comune. Sì perché il danno peggiore che Mafia Capitale ha prodotto è stato quello di gettare un ombra anche sulle opere buone prodotte dal sistema, purtroppo malato perché gestito dai delinquenti.



Ho conosciuto, negli anni scorsi, alcuni dei soggetti implicati nell’affaire e molti di quelli seduti al tavolo imbandito con il ministro del Lavoro che, invece, non conosco. Con molti di loro ho condiviso insieme ad altri – in tempi ormai remoti (c’era ancora un unico partito comunista) – ideali e speranze. Da loro mi sarei aspettato, ma la coerenza non è più di moda da tanto tempo, il pudore del silenzio. Invece, hanno straparlato, hanno pontificato, hanno negato. Alcuni hanno sostenuto che i malviventi incalliti e pregiudicati fossero stati per loro, prima di avvedersi a chi si fossero messi in mano, addirittura, dei “maestri di vita”.



Il pudore del silenzio non avrebbe restituito credibilità a quelle istituzioni violate e sordo cieche (per complicità o ignavia) alle infiltrazioni malavitose ma avrebbe, forse, ridotto il di più di schifo e diffidenza nei confronti degli operatori del sociale.



Un silenzio che avrei gradito anche dai sindaci di questi anni; dai segretari delle federazioni romana, regionale e nazionale del Pds, Ds e Pd che, invece, hanno parlato, preso le distanze, nicchiato, fatto i finti tonti, facendo finta di ignorare che questi campioni di onestà sono arrivati lì (Camera, Senato o Campidoglio fa poca differenza) scelti da loro, aiutati da loro, sostenuti da loro, nominati da loro.



Adesso, passato il tempo del pudore torna quello dell’etica della responsabilità. Quindi, basta col silenzio è tempo di riprendersi parola e sovranità.</column>
        </table>
        <table name="tblWebData">
            <column name="Article">La vicenda delGiubileo della misericordia promosso da papa Francesco per la fine del 2015 dimostra che gli effetti venefici di mafia-capitale hanno ormai sopraffatto ogni residua capacità progettuale dell’amministrazione comunale di Ignazio Marino. Il programma di opere promosso dalla giunta comunale in questi giorni da realizzare in vista dell’importante avvenimento è infatti talmente modesto da lasciare trasparire un vero e proprio ripiegamento su se stessa dell’amministrazione comunale. La grande idea, prontamente veicolata da un mondo dell’informazione sempre più distratto, è infatti quella di unrestyling di alcune delle principali piazze meta dei pellegrini e la valorizzazione dei due storici percorsi che portavano i pellegrini dal centro della città a ponte Sant’Angelo -unico attraversamento del Tevere prima dell’unità d’Italia- e da lì a piazza San Pietro.



Tutto qui. Si dirà che i tempi di riflessione e di decisione erano troppo contratti per permettere di volare alto, ma è una giustificazione che non convince. Il grande storico dell’urbanistica moderna di Roma,Italo Insolera, insisteva nella peculiarità di una città che ospita i poteri dello Stato democratico e un altro sovrano, ilPapa, appunto. Ebbene, mentre papa Francesco non smette di stupire per il coraggio e la lungimiranza delle sue posizioni e delle sue aperture verso il futuro (basti pensare alla enciclicaLaudato sì o alla stessa indizione del Giubileo straordinario) i poteri pubblici balbettano e latitano. Il governo Renzi non ha neppure avuto il coraggio di rendere pubblica la relazione del ministero degli Interni sullo stato delle collusioni tra malavita e sistema politico e ha rinviato la sua diffusione al 27 agosto, quando mancheranno solo tre mesi per realizzare le opere. Basta guardare all’azione delle altre nazioni per verificare come invece lo stato centrale sia un attivo soggetto nel definire le trasformazioni delle rispettive capitali. Renzi sta, invece, giocando una partita tutta interna al decadente mondo del Pd, infischiandosene della capitale.



Ma le note maggiormente dolenti vengono dal Comune. Evidentemente terrorizzata da quanto potrà emergere dalle prossime fasi dell’inchiesta della Procura della Repubblica di Roma, la giunta Marino si acconcia a un modesto cabotaggio per tentare di passare la giornata senza nuovi arresti nella maggioranza o nel gruppo degli assessori come è avvenuto nei mesi scorsi. Così condito con la solita cortina fumogena di una vuota ideologia (“..non permetteremo che i pullman arrivino davanti alle basiliche…”, come se già non fosse da tempo così) si è deciso di non decidere, di non sfidare il futuro in favore di una città sfinita dal malgoverno. Le grandi occasioni, e il Giubileo è tra queste, sono occasione per riflettere sullo stato della città e tentare di fornire soluzioni.



Qualche esempio che viene dalla storia. Fu proprio per potenziare i due troppo angusti percorsi dei pellegrini che oggi si vuole valorizzare, che fu attuato lo sventramento di corso Vittorio Emanuele: il Giubileo poteva servire per riflettere sul destino di quell’antica ferita e programmare –ovviamente nei mesi successivi all’evento – la realizzazione di unatramvia che dalla prossima volta potesse portare turisti da Termini a San Pietro. Ancora Italo Insolera proponeva di riutilizzare gli sventramenti attuati per costruire il Lungotevere, per utilizzare quei tracciati e realizzare una tramvia tra la Porta San Paolo e Porta Flaminia, permettendo di pedonalizzare l’intero centro storico. E ancora: intervenire sul potenziamento delle stazioni della diffusa ma inefficace rete ferroviaria urbana per connetterla con mezzi di trasporto protetti e non inquinanti come i filobus. E da ultimo, intervenire anche sulla quotidianità dotando (non ci vuole nulla!) le vetture della metro B di aria condizionata: nel 2015 nella capitale d’Italia si viaggia ancora senza questi modesti accorgimenti in uso in città che hanno un clima più freddo.



E invece nulla. La cosa grave è che la paralisi di Mafia capitale sembra aver permeato ogni spazio della vita della città. Da un sistema di malaffare che aveva affidato molte funzioni pubbliche alle cooperative controllate dalla malavita, dalla cura dei giardini alla raccolta dei rifiuti urbani, siamo piombati nellaparalisi. Come se Marino e la sua giunta – forse anche per i rumors del coinvolgimento nell’inchiesta di importanti assessori – non avessero la forza per quello scatto di rinascita morale che è l’unico strumento che può permettere di guardare lontano e salvare la capitale dal degrado che la sta sommergendo.</column>
        </table>
        <table name="tblWebData">
            <column name="Article">Alcuni avvocati hanno presentato un esposto alla Procura della Repubblica di Roma contro 96 cronisti “rei” di aver pubblicato atti e brani di intercettazioni relativi a Mafia capitale.

Si tratta di una iniziativa clamorosa e con pochi precedenti.



Probabilmente finirà in una bolla di sapone, ma si tratta di una sorta dimega querela temeraria che si inserisce in una più generale offensiva contro il diritto di cronaca e contro il diritto/dovere di informare e il diritto dei cittadini ad essere informati.



Mai come in questo caso, cronisti e direttori avevano ed hanno il dovere di dare notizie che hanno quel requisito di “rilevanza sociale e di pubblico interesse” che rappresenta il punto fermo delle sentenze della Corte europea e della stessa Corte di Cassazione.

Paradossalmente avrebbero dovuto essere denunciati quei cronisti che avessero deciso di non pubblicare le notizie delle quali erano entrati in possesso.



Il segretario della Fnsi, Raffaele Lo Russo, ha invitato i colleghi a non farsi intimidire e a rifiutare intimidazioni e bavagli.

Se e quando i 96 cronisti dovessero essere convocati, sarà il caso di accompagnarli, di sottoscrivere i loro articoli, e di indire una grande manifestazione a loro sostegno e a tutela dell’articolo 21 della Costituzione.</column>
        </table>
        <table name="tblWebData">
            <column name="Article">“Il Sud me lo ha già detto troppe volte

che non mi vuole

e io sono rimasto qui

a rifargli le suole

per calpestarmi meglio”

Franco Arminio







Nel 1946 Carlo Levi pubblicava il suo Cristo si è fermato a Eboli. Torinese, confinato in Basilicata, colse senza esitazioni le linee direttrici su cui si raggomitola la questione meridionale. Egli le rintracciò in ragioni esterne e interne al cuore del Sud. Quelle interne, di carattere eminentemente sociale, risalgono alla preminenza di una piccola borghesia intenta nella sua “lotta continua per arraffare il potere tanto necessario e desiderato, e toglierlo agli altri”. Una lettura invero simile a quella di Gaetano Salvemini, risalente a qualche decennio prima. Quelle esterne, legate alla distanza e al disinteresse, percepiti e sostanziali, di Roma: nuova capitale, distante e aliena, di uno Stato che, come tutti gli altri che l’han preceduto, si è fermato a Eboli, senza mai addentrarsi nel cuore pulsante della Lucania. E, simbolicamente, di tutto il Sud.



Poi, ci sono i contadini, di cui Levi si innamora, per la loro autenticità rassegnata e per la loro malcelata distanza spirituale rispetto ai signori locali, presi dal “contatto attaccaticcio della assurda tela di ragno della loro vita quotidiana”. “Per i contadini, lo Stato è più lontano del cielo, e più maligno, perché sta sempre dall’altra parte. Non importa quali siano le sue forme politiche, la sua struttura, i suoi programmi”.



Anche qui, Levi mi pare ricalcare il senso dell’intuizione gramsciana cogliendo la necessità di coinvolgere il ceto contadino nella dialettica politica.







Decenni dopo, Terracarne di Franco Arminio traccia un percorso, una ricerca attraverso tutto quel che di autentico resta del Sud. È un viaggio attraverso paesi che hanno mantenuto qualcosa d’intatto: nell’urbanistica concava, dalle forme aggraziate, non sfilacciata dai palazzinari, negli stili di vita degli abitanti che hanno strenuamente resistito a decenni di ondate migratorie. La paesologia impone di andare attraverso i paesi senza la pretesa di cambiarli. È “la scrittura che viene dopo aver bagnato il corpo nella luce di un luogo“. È battaglia aperta verso lo stancante refrain del “Qui non c’è niente”, autorizzazione unica a qualsiasi forma di scempio.



È, forse, tardi per mettere in guardia gli abitanti di molti borghi meridionali dal rischio concreto di lasciarsi soffocare lo skyline da sgraziate superfetazioni di cemento, che ne hanno sfrangiato i contorni e sepolto la bellezza. E, inspiegabilmente, proprio dove le case continuano ad essere costruite, prosegue inesorabile l’emorragia demografica, specialmente nel Sud più profondo.



Arminio rilegge la questione meridionale con una tendenza ad aggredirne le linee di conflitto principali proprio nei rapporti sociali interni al Sud. Ciò, forse, per evitare che la sola lamentazione delle cause esterne dei divari possa produrre poca azione sociale, esacerbando soltanto i rancori di un qualunquismo immobilista. Nuove forme improduttive di atavici rancori, senza alcun utile risvolto.



Arminio, con amarezza, rilegge una profezia di Salvemini secondo cui, alla diffusione della corruzione nella piccola borghesia che ha invaso le pubbliche amministrazioni del Sud avrebbe fatto seguito una rivolta delle classi inferiori. Invece, osserva Arminio, in molti troppi casi, nel nostro Sud “non c’è più un popolo oppresso, solo singole persone indifferenti alle pratiche disoneste. La vigliaccheria spesso viene percepita come una forma di intelligenza e chi si lamenta dei torti che subisce è detto vittimista. In una situazione del genere è difficile individuare chi opprime e chi è oppresso. Spesso gli oppositori hanno gli stessi valori della classe dirigente”.



D’altro canto, non manca un’esortazione ai giovani del Sud, che mi ha molto toccato: “invito i giovani specialmente quelli del Sud alla ribellione, una ribellione nuova che cominci dallo sciopero dei consumi. La ribellione significa leggere, contestare i politicanti, proteggere la bellezza residua dei nostri paesaggi. Non vedo altra strada. Non c’è solo la crisi economica, c’è una crescente paralisi morale che dà spazio ai miseri di spirito e accantona i più sensibili”.



Il Sud dovrebbe cogliere guizzi vivaci da cui far sussultare nuove opportunità e prospettive. Penso alle tante coraggiose avanguardie attive del Sud, che fanno della tutela del proprio territorio una ragion d’essere. Penso alle lotte dei No Triv, che hanno riunito i governatori di diverse regioni del Sud, con una travolgente ondata popolare, di totale dissenso e mobilitazione. Penso alle battaglie strenue degli ambientalisti salentini, sul fronte della spinosa vicenda del piano di eradicazione degli ulivi, ritenuta dal governo nazionale un espediente per affrontare gli effetti del complesso da disseccamento che ha colpito le piante, in alcune aree della Puglia meridionale.









Mi è rimasta impressa la frase di un’attivista, Marcella Invidia, durante una nostra chiacchierata: “Siamo figli di contadini. Non taglieremo i nostri ulivi senza aver capito da cosa siano affetti”.



E il Sud che sta crescendo è fatto di gente così, innamorata. Dobbiamo esser capaci di recuperare i sogni accartocciati negli occhi di chi ha perso ogni speranza.</column>
        </table>
        <table name="tblWebData">
            <column name="Article">Da Mafia Capitale atto secondo, che promette di non esaurirsi in questo nuovo troncone dell’inchiesta, il consolidato sistema di affari criminali caratterizzato dal metodo mafioso già emerso risulta allargato alla regione Lazio con il coinvolgimento dell’ex capo di gabinetto di Zingaretti. A garantire gli “equilibri politici” nella spartizione rigorosamente bipartisan tra destra e sinistra Mirko Coratti presidente del consiglio comunale, già indagato 6 mesi fa come il collega Daniele Ozzimo assessore alla casa e ora entrambi sottoposti a misura cautelare. Ma tra gli ultimi 21 indagati fa ingresso anche un rappresentante del governo, Giuseppe Castiglione, sottosegretario all’agricoltura del NCD, inquisito a Catania per abuso di ufficio e turbativa d’asta, accusato di aver favorito CL nel mega business dell’immigrazione.



E a fornire nel dettaglio le modalità del sistema è Luca Odevaine, già capo di gabinetto nell’amministrazione Veltroni, poi componente del tavolo di coordinamento istituito dal ministero dell’Interno, che in una intercettazione ambientale della GDF spiega come fare i versamenti per evitare la segnalazione dell’antiriciclaggio.



L’uomo che tutti hanno incontrato, incluso l’attuale ministro Poletti, il sindaco Marino, l’eurodeputata Simona Bonafé, e che ha finanziato le cene di Matteo Renzi, è sempre Salvatore Buzzi, braccio destro di Carminati e presidente della Cooperativa 29 giugno, un ex detenuto per omicidio, graziato da Oscar Luigi Scalfaro, divenuto il re degli affari più lucrosi.



Già nella prima inchiesta risultava che per favorire la sua cooperativa, quando le viene preferita una concorrente nell’assegnazione di un appalto per un centro accoglienza a Castelnuovo di Porto si interessano parlamentari del Pd, come Micaela Campana in commissione Giustizia.



La sua formula magica per gestire da circa una quindicina d’anni un affare valutato in200 milioni di euro e per “mangiarsi Roma” senza scontentare nessuno è molto semplice: “stamo de qua.. stamo de la…”, in perfetta sintonia con maggioranza ed opposizione, grazie a Mirko Coratti una specie più sofisticata del ‘collettore unico’ al tempo di Tangentopoli in consiglio.



E sempre dalle intercettazioni di Mafia Capitale atto primo emergeva, secondo quanto riferito dall’ex vice-capo di gabinetto di Veltroni, Luca Odevaine, arrestato per corruzione ed associazione mafiosa, che per la gestione della gara di appalto di un altro centro profughi in provincia di Catania, l’attuale presidente della Commissione Affari Costituzionali del Senato Anna Finocchiaro al corrente delle “trattative” avrebbe detto a Buzzi “lascia perdere, quella gara è già stata assegnata”. Né la deputata Campana, né la ex presidente del Senato Finocchiaro, che hanno entrambe ampiamente smentito, sono state coinvolte nell’inchiesta e non è in questione per loro un rilievo di ordine penale.



Il dato poco rassicurante è l’ascolto e l’accoglienza che un personaggio come Salvatore Buzzi ha ricevuto in ambiti istituzionali.



E il fatto che personaggi come Massimo Carminati, Salvatore Buzzi e sodali a tutti i livelli istituzionali continuino a tornare alle cronache giudiziarie come centri propulsori di sistemi criminali fondati sulla corruzione e sul ricatto non è archiviabile con la formula assolutoria della “politica è debole.



Meno ancora si può ascoltare il presidente del Pd Matteo Orfini, nonché commissario del partito a Roma, rivendicare con orgoglio la sua opera di intransigente pulizia che però contrasta vistosamente con l’ulteriore coinvolgimento di esponenti del Pd nell’inchiesta che, se eventualmente sospesi dal partito, sono rimasti in carica e hanno continuato nelle loro attività parallele. Ma il problema più rilevante per Orfini sarebbe la mancata vigilanza dei servizi segreti su Massimo Carminati, questione di cui vuole investire il Copasir.



Se in occasione della prima inchiesta Matteo Renzi, parlando da comune cittadino piuttosto che da presidente del Consiglio e da segretario del Pd, aveva detto laconicamente che “Mafia Capitale fa schifo” a sei mesi di distanza e con il partito più coinvolto di allora si è limitato a un più minimale ” chi sbaglia paghi”.



A giorni verrà comunicato ufficialmente il bilancio dell’inchiesta interna sul Pd condotta dell’ex ministro Fabrizio Barca che ha già descritto quello romano come “dannoso, cattivo, pericoloso”: potrebbe essere l’occasione per “una riflessione” meno ridicola.</column>
        </table>
        <table name="tblWebData">
            <column name="Article">Potrà sembrare strano, ma chiedendo – piuttosto obliquamente – le dimissioni del sindaco Ignazio Marino, incolpevole perché inconsapevole che Mafia Capitale stava ancora lavorando nell’ufficio accanto, Matteo Renzi sta di fatto proponendo le proprie. Il sindaco non si è accorto di quello che, stando agli atti, combinavano assessori e collaboratori, e per questo potrebbe tranquillamente lasciare – magari, come è stato osservato, ricandidandosi e costruendo ex novo maggioranza e squadra di governo.



In fondo anche Papa Benedetto XVI si è dimesso quando ha sentito venir meno le sue forze, proprio nel momento in cui la Chiesa era terremotata dagli scandali. C’è però un problema. Marino poteva ignorare che la sua segretaria parlasse Salvatore Buzzi, secondo le accuse esponente con Massimo Carminati di una diade mafiosa; Matteo Renzi non poteva ignorare chi fosse Ercole Incalza, dirigente dei lavori pubblici sotto inchiesta e da poco tornato in libertà.



Oggi il ministro Graziano Delrio, già sottosegretario a Palazzo Chigi, sta smontando pezzo dopo pezzo la struttura di missione che di Incalza era la creatura e attraverso la quale sono passate le grandi opere di cui si sta occupando la magistratura fiorentina. Una struttura sopravvissuta per oltre un anno all’arrivo del Rottamatore. Delrio è esponente di un governo che ha ereditato Incalza dai precedenti e se l’è tenuto, pur conoscendone trascorsi, inclinazioni e, naturalmente, peripezie giudiziarie fino a questo momentomai concluse con una condanna. Solo quando la magistratura ha alzato il coperchio su appalti e sospetti di malaffare, l’esecutivo guidato da Renzi ha deciso di rimuoverlo. Certo, un ministro, Maurizio Lupi, ci ha rimesso metaforicamente le penne, ma le sue dimissioni sono state un parto difficile dopo che Ercole Incalza era stato l’ago della bilancia delle grandi opere.



Secondo logica bisognerebbe chiedersi se, in questo caso, ci sia stata la capacità di governo invocata nel caso di Marino. Senza dimenticare che un altro governo preferì non tenersi il discusso dominus delle opere pubbliche, semplicemente per averne considerato i trascorsi: «Quando arrivai al ministero, lo cacciai per il suo coinvolgimento in Tangentopoli», spiegò qualche mese fa Antonio Di Pietro, già ministro delle Infrastrutture del primo governo Prodi. Alla base della scelta dell’ex leader dell’Italia dei valori non c’erano sentenze di condanna. «Gli revocai quell’incarico», spiegò Di Pietro, «perché [Incalza] aveva dimostrato scarsa limpidezza, al di là dell’esito giudiziario».



Una valutazione di affidabilità è parte integrante della capacità di governo, soprattutto se riguarda la trasparenza di dirigenti e consulenti esterni. Renzi l’ha fatta tempestivamente? No, anzi, è stato necessario che si muovesse la magistratura, non una ma due volte: quando fu nominato consulente delle Infrastrutture, Incalza era già indagato per la vicenda Tav fiorentina. È vero che “distrazione” analoga è stata dimostrata, tra gli altri, dai governi Monti e Letta, ma almeno quelli non si definivano rottamatori – e comunque gli errori altrui non giustificano i propri, al massimo si può invocareun concorso di colpa. Quindi – i giochi di parole a volte sono irresistibili – non può incalzare Marino chi ha tardivamente incalzato Incalza.



Se Mafia Capitale rischia di diventare un serial istituzionale, può essere legittimo chiedere che un sindaco se ne vada. Ma può farlo solo chi, in condizioni del tutto analoghe, abbia mostrato di aver capito che la trasparenza è parte integrante dell’attività di governo.</column>
        </table>
        <table name="tblWebData">
            <column name="Article">di Carlo Stasolla | 29 febbraio 2016</column>
        </table>
        <table name="tblWebData">
            <column name="Article">Gli uomini del nucleo di polizia tributaria della Guardia di Finanza si sono presentati nelle sedi del Dipartimento tutela ambientale, della Protezione civile, dell’Ama e del X Municipio. Per acquisire, su ordine della magistratura contabile, documenti legati a possibili danni erariali in relazione all’inchiesta penale della Procura di Roma sul Mondo di mezzo. Intanto Tronca conferma: “I dirigenti sottoposti a misure cautelari sospesi dal servizio, quelli indagati trasferiti ad altri incarichi”







di Antonio Pitoni e Giorgio Velardi | 1 marzo 2016



Commenti







Più informazioni su: Corte dei Conti, Fiamme Gialle, Finanza, Mafia Capitale, Roma



Si sono presentati questa mattina. Su ordine della Procura della Corte dei Conti. Per acquisire documenti contabili collegati allo scandalo di Mafia Capitale. Mentre la giustizia penale fa il suo corso, anche la magistratura contabile si sta muovendo. Per indagare sui possibili danni erariali derivanti dal giro di appalti e fiumi di denaro movimentati da quella che la Procura di Roma, guidata da Giuseppe Pignatone, ha definito una vera e propria “associazione di stampo mafioso”. Così poche ore fa – secondo quanto risulta a IlFattoQuotidiano.it – gli uomini del nucleo di polizia tributaria della Guardia di Finanza hanno fatto visita in diversi uffici del Campidoglio. Dal Dipartimento Tutela ambientale all’ufficio extradipartimentale Protezione civile. Ma anche alla sede dell’Ama, la partecipata incaricata dello smaltimento dei rifiuti di Roma, già al centro dell’inchiesta Mafia Capitale, e del X Municipio (Ostia).



Insomma, se sul fronte penale la giustizia ha già iniziato a fare il suo corso, con le prime condanne – in primo grado – già comminate fra gli altri all’ex assessore alla Casa dell’amministrazione Marino, Daniele Ozzimo (due anni e due mesi per corruzione), ora la vicenda potrebbe avere nuovi sviluppi. Quelli legati al fascicolo aperto dalla Procura della Corte dei Conti per accertare eventuali danni erariali e le relative responsabilità collegati alle condotte criminali dei protagonisti di Mafia Capitale sui quali stanno indagando gli uomini delle Fiamme gialle. Intanto sempre nelle stesse ore, nel corso dell’audizione in commissione Antimafia, il commissario straordinario del Comune di Roma Francesco Paolo Tronca ha spiegato di aver trovato “una realtà bloccata e intimorita, alla quale l’indagine Mafia Capitale ha dato il colpo di grazia”.



Perciò “nessuno prende una decisione, nessuno fa una scelta, nessuno mette una firma, molti neppure ricevono e incontrano operatori economici, imprenditori, associazioni, ditte, nessuno segnala criticità o problematiche in atto”, ha spiegato l’ex prefetto di Milano. “Nei confronti dei dipendenti capitolini sottoposti a misure restrittive della libertà personale, sono stati adottati gli atti di sospensione cautelare dal servizio e sono stati attivati i connessi procedimenti disciplinari – ha concluso Tronca – al personale dirigente che risulta indagato, nelle more della definizione del procedimento penale, è stato attribuito un diverso incarico rispetto a quello ricoperto nel periodo dei fatti contestati”. Mentre “il personale non dirigente è stato assegnato presso altri uffici”. Una situazione nella quale potrebbero presto irrompere anche le risultanze dell’indagine avviata dalla magistratura contabile.



Twitter: @Antonio_Pitoni @GiorgioVelardi</column>
        </table>
        <table name="tblWebData">
            <column name="Article">Nel documento dell'Anac depositato il 10 marzo si parla di &quot;sistematica e diffusa violazione delle norme e ricorso generalizzato e indiscriminato a procedure prive di evidenza pubblica, con il conseguente incremento di possibili fenomeni distorsivi che agevolano il radicarsi di prassi corruttive&quot;







di F. Q. | 15 marzo 2016



Commenti







Più informazioni su: Autorità Nazionale Anticorruzione, Corruzione, Raffaele Cantone, Roma



Corruzione capitale. In ogni ambito pubblico. A causa di un sistema che troppo spesso (e volentieri) affida gare e lavori a chiamata diretta. E’ una fotografia di forte critica quella scattata dall’Autorità nazionale anticorruzione nell’ultimo documento firmato dal presidente Raffaele Cantone lo scorso 10 marzo e i cui contenuti principali sono stati pubblicati da Repubblica e Il Messaggero. Il dossier riguarda l’attività svolta dall’Anac nelComune di Roma dal 2012 al 2014. Ed è riassunta in due righe che, al netto del burocratese, esprimono un concetto assai chiaro sulla complicatissima situazione che si troverà ad affrontare chiunque vincerà le prossime elezioni di giugno: “L’indagine – ha scritto l’ex pm antimafia – ha rivelato la sistematica e diffusa violazione delle norme e il ricorso generalizzato e indiscriminato a procedure prive di evidenza pubblica, con il conseguente incremento di possibili fenomeni distorsivi che agevolano il radicarsi di prassi corruttive”. Tanti gli ambiti nei quali sono state riscontrate irregolarità dall’Anac: dalla manutenzione delle strade ai servizi per i disabili, dagli ospizi agli affitti delle case, dalla macellazione della carne alla tutela del verde pubblico, dall’acquisto di nuovi software alla gestione dei canili.



La resistenza di Roma Capitale, con i suoi numerosi dipartimenti, non ha praticamente sortito effetti, se non minimi. L’amministrazione ha cercato di difendersi inviando a Cantone, dopo il primo rapporto del settembre 2015, altrettanti dossier “a difesa”. Nella relazione si confermano i rilievi mossi già da Anac che parla inoltre di “ricadute negative sulle prestazioni e per l’incremento dei costi. Emergono “18 tipi di violazioni differenti dei Dipartimenti del Comune di Roma”. Quello dove sono state riscontrate più irregolarità, osservaIl Messaggero, è quello delle Politiche Sociali, dove si concentra la più alta percentuale di appalti assegnati senza gara. Cantone, scrive la Repubblica, individua un ricorso facile alla ‘procedura negoziata‘, il contrario di una gara pubblica a cui tutti possono partecipare, ma spesso mancano i presupposti per la procedura e si cercano sempre gli stessi soggetti.</column>
        </table>
        <table name="tblWebData">
            <column name="Article">Tra i 24 arresti c'è anche Manlio Vitale, esponente del gruppo romano. Le accuse, a vario titolo, nei confronti degli indagati vanno dai reati di associazione per delinquere finalizzata alla commissione di rapine in abitazioni, al furto, alla ricettazione, fino alla detenzione e porto abusivo di armi da fuoco







di F. Q. | 15 marzo 2016



Commenti







Più informazioni su: Roma



C’è anche Manlio Vitale, detto “er Gnappa”, pezzo da novanta dell’ex banda della Magliana, tra le 24 persone arrestate dai carabinieri di Roma con l’accusa di far parte di un’associazione criminale specializzata in rapine nelle abitazioni. Per gli investigatori era proprio lui il capo della banda.



Dalle prime luci dell’alba, i carabinieri stanno eseguendo le misure cautelari e perquisizioni nelle abitazioni, disposte dal gip presso il Tribunale di Roma su richiesta della Procura. Le accuse, a vario titolo, nei confronti degli indagati vanno dai reati di associazione per delinquere finalizzata alla commissione di rapine in abitazioni, furto, ricettazione, detenzione e porto abusivo di armi da fuoco.



Circa 200 carabinieri, con l’ausilio di unità cinofile e di un elicottero, stanno tuttora eseguendo arresti, perquisizioni e sequestri in tutta la provincia di Roma. I militari stanno anche sequestrando quattro lussuosi appartamenti e sei veicoli riconducibili a Manlio Vitale. Ulteriori particolari saranno resi noti nel corso di una conferenza stampa che si terrà alle 11, presso la sede del Comando provinciale dei Carabinieri di Roma.



Ma chi è Vitale? Il suo nome è legato alla banda della Magliana e a Massimo Carminati, ex Nar e presunto capo di Mafia Capitale. Nel 2000 i due vennero indagati per il furto al caveau della filiale della Banca di Roma, all’interno del tribunale. Dove vennero rubati soldi e documenti per ricattare magistrati e avvocati. Anche nell’inchiesta sul “Mondo di Mezzo” ci sono passaggi che lo riguardano. Vitale ha avuto rapporti con Riccardo Brugia, che per gli inquirenti è il braccio destro del “Cecato”.



Ma dal passato di Vitale emergono anche rapporti pericolosi con la ‘ndrangheta. Il 18 ottobre ’75, in un’Italia dilaniata dalle bombe e dal terrorismo, si tiene un incontro tra il gotha della ‘ndrangheta di Reggio Calabria ed esponenti della banda della Magliana. Il summit si tiene al Fungo, luogo di ritrovo storico dell’estrema destra romana. Al tavolo siedono Paolo De Stefano, Peppe Piromalli, Pasquale Condello, Manlio Vitale e Gianfranco Urbani “er Pantera”, anello di congiunzione tra la malavita romana, le ‘ndrine e la mafia catanese di Nitto Santapaola. La polizia interviene e arresta tutti. Perché per gli investigatori quello è un summit mafioso di alto livello.</column>
        </table>
        <table name="tblWebData">
            <column name="Article">di Luisella Costamagna | 11 marzo 2016</column>
        </table>
        <table name="tblWebData">
            <column name="Article">di Beppe Giulietti | 11 marzo 2016</column>
        </table>
        <table name="tblWebData">
            <column name="Article">Polemiche nel partito per la scarsa affluenza ai seggi: oltre 2mila le schede bianche. Il leader dei critici Speranza: &quot;Persone disorientate&quot;. Il presidente dem: &quot;Nel 2013 erano andate più persone ai gazebo, ma erano i 100mila del pantano che portò a Mafia Capitale&quot;. I dissidenti: &quot;Offesa&quot;







di F. Q. | 7 marzo 2016



Commenti







Più informazioni su: Matteo Orfini, PD, Primarie, Primarie PD



Il giorno dopo le primarie del centrosinistra a Roma, il Pd deve fare i conti con i numeri: 47mila e 317 le persone che sono andate alle urne per scegliere Roberto Giachetti (64,1 per cento delle preferenze). Ma addirittura 2866 sono state le schede bianche, mentre 843 quelle nulle. E se le opposizioni, M5s in testa, parlano di flop, a fare più male di tutte sono le critiche per la scarsa affluenza che arrivano dalla stessa minoranza. “I numeri testimoniano un’inquietudine, elettori che non capiscono dove va il Pd”, ha commentato il leader dei critici Roberto Speranza. A fomentare i malumori sono state tra le altre cose anche le parole del presidente Matteo Orfini che, in un’intervista a Repubblica, ha giustificato i numeri ridotti dicendo che sono venuti a mancare quelli “poco puliti”: “A Roma nel 2013 era andata più gente ai gazebo, ma erano i 100mila delle truppe cammellate dei capibastone poi arrestati, del pantano che portò a Mafia Capitale, delle file di rom”, ha detto. Parole che per la minoranza hanno rappresentato “un’offesa”. Intanto a Napoli sta facendo discutere il video di Fanpage.it in cui si vedono consiglieri davanti ai seggi che offrono 2 euro alle persone per votare la candidata Valeria Valente.









In serata sono arrivati anche i dati definitivi su Roma. Hanno votato alle primarie del centrosinistra per la scelta del candidato sindaco di Roma 47.317 persone: 43.607 i voti validi, 2.866 le schede bianche, 843 quelle nulle, 1 quella contestata. Roberto Giachetti ha ottenuto 27.968 voti, pari al 64,1% dei votanti alle primarie di Roma. Roberto Morassut ne ha guadagnati 12.281 pari al 28,2%; Domenico Rossi 1.320 voti (3%); Chiara Ferraro, la giovane autistica 915 voti (2,1); Stefano Pedica 594 (1,4%) e Gianfranco Mascia 529 (1,2%).



Orfini ha detto di essere comunque soddisfatto del risultato. “Noi democratici”, ha detto nell’intervista a Repubblica, “siamo felici. Siamo un Paese in cui la destra sceglie i candidati in tre – Salvini, Meloni e Berlusconi – e neppure si mettono d’accordo. I 5 Stelle li scelgono con qualche migliaio di click spiati da Casaleggio. Noi democratici con decine di migliaia di persone che alla luce del sole esprimono liberamente il loro voto”. Una visione per nulla condivisa da Speranza: “Non è stato facile, inoltre, spiegare ai romani come un’esperienza del Pd si sia interrotta dal notaio. Non si può dire, come ha fatto Orfini, che il calo dell’affluenza alle primarie di Roma sia dovuto alla mancata partecipazione di rom e capibastone: frasi di questo tipo sono offensive per migliaia di romani che fanno parte del mondo del centrosinistra e che chiedono un Pd diverso”.</column>
        </table>
        <table name="tblWebData">
            <column name="Article">Lo sfogo di Gaetano Sculli dopo la decisione dei giudici amministrativi, secondo i quali il provvedimento del governo non era supportato da prove. La decisione era arrivata nel 2012 in seguito all'inchiesta Maglio su 'ndrangheta e politica nel Ponente Ligure







di F. Q. | 1 marzo 2016



Commenti







Più informazioni su: 'ndrangheta al Nord, Liguria, Ventimiglia



“E’ stato fatto un danno gravissimo non solo a me, alla mia famiglia, al mio onore, ma anche alla città di Ventimiglia che è stata commissariata per tre anni e ha avuto il marchio di una città in mano alla ‘ndrangheta“. E’ lo sfogo, a Corriere.it, di Gaetano Scullino (Forza Italia), sindaco di Ventimiglia quando il Comune in provincia di Imperia fu sciolto dal governo per condizionamento mafioso, in seguito in particolare all’inchiesta “Maglio” sulla ‘ndrangheta nel Ponente Ligure. Il Consiglio di Stato, infatti, ha annullato gli atti che nel 2012 portarono al provvedimento, giudicandoli illegittimi. Stessa decisione per gli atti relativi alla nomina dei Commissari straordinari e della loro proroga. Per il massimo grado della giustizia amministrativa non c’è prova che l’attività degli amministratori fosse indirizzata a “soddisfare le esigenze di consorterie malavitose” e “non è neanche ipotizzabile l’infiltrazione mafiosa nel Comune”, hanno scritto i giudici accogliendo il ricorso dello stesso sindaco Scullino.



Che ora accusa: “Non vi era nessun condizionamento, né infiltrazione. E’ stata fatta un’enorme ingiustizia. E’ evidente che è stato fatto un pessimo lavoro, con errori grossolani. I componenti della Commissione d’accesso e qualche Commissario straordinario dovrebbero chiedere scusa e riconoscere di essere stati tutt’altro che imparziali”.



Dall’inchiesta Maglio era emerso l’interesse di presunti ‘ndranghetisti locali, fra lpaltro, per il settore degli appalti pubblici e per l’urbanistica, nonché per alcuni personaggi politici. “Non dico che non ci sia criminalità a Ponente”, precisa l’ex sindaco Sculli a Corriere.it, “accertare e perseguire è compito delle forze di polizia e della giustizia. Ma è la giustizia oggi a dire che la criminalità non ha condizionato la politica e questo è un punto fermo”.</column>
        </table>
        <table name="tblWebData">
            <column name="Article">Sei persone sono accusate di concorso in diffamazione, aggravata dall’utilizzo del social network, nei confronti della firma di Repubblica. Pd all'attacco: &quot;Legami con i 5 Stelle. Casaleggio venga in Antimafia&quot;. La replica: &quot;Delirio dem&quot;







di F. Q. | 10 marzo 2016



Commenti







Più informazioni su: Facebook, Ostia



“Hanno scritto per oltre un anno e mezzo insulti e offese online per screditare la giornalista di Repubblica Federica Angeli“. E’ con questa accusa che la procura di Ostia ha fatto oscurare il profilo Facebook “Luna Nuova” e di altre sei persone per una campagna di diffamazione nei confronti della cronista che ha firmato numerose inchieste sulla criminalità organizzata nel litorale. “Una buona notizia”, ha commentato la presidente della commissione Antimafia Rosy Bindi, “mi auguro che con questa misura finiscano le minacce nei confronti di tutti coloro che hanno denunciato e contrastato la presenza delle mafie”.



La Squadra Mobile di Roma ha notificato una informazione di garanzia sul diritto di difesa a carico di A. S., romano di 53 anni, P. L. F.D.J., canadese di 49 anni, R. F., romano di 54 anni, P. F., romano di 51 anni, O. F., nata a Modena, di 66 anni, G. M., romano di 60 anni, nonché R. F. anche in qualità di gestore del profilo Facebook, accusati di concorso in diffamazione, aggravata dall’utilizzo del social network, nei confronti della giornalista di Repubblica.









Le indagini, condotte dalla Quarta Sezione della Squadra Mobile, hanno permesso di accertare come gli indagati hanno messo in atto, per oltre un anno e mezzo, una campagna denigratoria nei confronti della giornalista de ‘La Repubblica’, offendendola, insultandola e cercando di screditare con ogni possibile offesa la sua reputazione e la sua immagine professionale, raggiungendo un numero molto esteso di persone, trattandosi di gente nota per l’impegno associativo o politico o professionale. L’attività istruttoria svolta ha consentito di acquisire elementi di indiscusso valore probatorio, facendo emergere che i profili oscurati sono stati utilizzati quasi esclusivamente per commettere il reato di diffamazione nei confronti di Federica Angeli.



La notizia ha riaperto lo scontro politico. Il Pd ha organizzato una conferenza stampa nella sede del Nazareno e ha attaccato la linea dei 5 Stelle nelle inchieste giudiziarie sulla diffusione della criminalità organizzata sul litorale di Roma e chiesto cheGianroberto Casaleggio sia sentito in Antimafia. “Se noi rileggiamo”, ha detto il presidente Pd Matteo Orfini, “gli argomenti utilizzati negli ultimi 15 mesi dagli esponenti del clan Spada e dalle sedicenti associazioni antimafia con gli Spada erano in amichevole consuetudine, ci accorgiamo che questi argomenti sono perfettamente sovrapponibili con quelli utilizzati a Ostia dal M5S. Parlo di testi ‘copia e incolla'”. E ha concluso: “Di Maio, Di Battista e la stessa Raggi dicano cose chiare, abbandonino l’atteggamento omertoso che stanno continuando ad avere anche sul profilo e sul ruolo di impresentabili di Ferrara e Barillari che, a Ostia, stavano dalla parte di quelli che diffamavano chi la criminalità organizzata la combattevano davvero. Sono ancora candidabili? Sono presentabili? Fanno ancora parte del M5S o li buttate fuori dal movimento?”. Il riferimento è al candidato consigliere a Roma Paolo Ferrara, già protagonista di uno scontro sul tema legalità a Ostia con l’assessore Alfonso Sabella, e il consigliere regionale Davide Barillari.



I 5 stelle dal canto loro respingono tutte le accuse: “Orfini”, hanno scritto in una nota, “viene in Antimafia e conferma che Buzzi ha pagato il Pd. Orfini viene in Antimafia e non risponde sui brogli di Napoli. Orfini viene in Antimafia e non dice nulla su Casavatore. Non pago del suo essere superfluo all’interno del panorama politico di Roma, afferma continuatamente il falso, perché non sapendo leggere, non ha compreso che nella nostra relazione su Ostia non c’é nessuno dei personaggi da lui citati. Ma poi arriva al delirio, finanche a chiedere Casaleggio in Antimafia”.</column>
        </table>
        <table name="tblWebData">
            <column name="Article">di Carlo Stasolla | 6 marzo 2016</column>
        </table>
        <table name="tblWebData">
            <column name="Article">Per la prima volta da quando è partita l’inchiesta “Mondo di mezzo” un giudice spiega – in una sentenza di primo grado – perché quella romana non è una semplice associazione a delinquere. E lo fa nelle motivazioni della sentenza emessa nei confronti di Emilio Gammuto, collaboratore di Salvatore Buzzi, condannato per corruzione, ma con l’aggravante mafiosa, a 5 anni e 6 mesi con rito abbreviato







di Valeria Pacelli | 31 gennaio 2016



Commenti







Più informazioni su: Mafia Capitale



Mafia Capitale non può essere ridotta a una “semplice associazione a delinquere”. Farlo, significa “trascurare lo scenario più ampio e inquietante svelato dalle indagini”. Ossia quello di “un’alleanza” – tra “un gruppo criminale radicato nel quadrante Nord della Capitale, capitanato da Carminati, e quello imprenditoriale, cresciuto nel mondo cooperativo diretto da Buzzi” – che ha “saccheggiato e drenato una quantità ingente di risorse pubbliche, infiltrando la Pubblica amministrazione”.



Per la prima volta da quando è partita l’inchiesta “Mondo di mezzo” un giudice spiega – in una sentenza di primo grado – perché quella romana non è una semplice associazione a delinquere. E lo fa nelle motivazioni della sentenza emessa nei confronti di Emilio Gammuto, collaboratore diSalvatore Buzzi, condannato per corruzione, ma con l’aggravante mafiosa, a 5 anni e 6 mesi con rito abbreviato.



Le motivazioni, però, vanno oltre la posizione di Gammuto. Secondo il giudice, è alleandosi con Buzzi che “Carminati diventa imprenditore, investe propri, consistenti capitali illeciti nelle coop del Buzzi”. I due fanno squadra: se Buzzi “con Carminati raggiunge l’apice senza rischi di intralcio”, l’ex Nar, “a sua volta, forte del prestigio criminale di cui gode, (…) necessita della struttura di Buzzi per lanciarsi nel settore degli appalti pubblici”. La “bella squadra” – secondo il giudice – “organizzata” da Massimo Carminati, “comprende esponenti di quell’area e di quel mondo (l’estrema destra, ndr), nel frattempo assurti a ruoli di governo e di amministrazione”: “un vincolo forte e fiduciario” dovuto alla passata militanza politica con persone “che ben conoscono la statura criminale di Carminati”.



Nelle motivazioni, insomma, non sembra che quello che si sta celebrando in primo grado a Rebibbia e che riguarda l’ex Nar e altri, sia proprio un “processetto”, come invece lo aveva definito l’avvocato del “Cecato”, Giosuè Naso. Lo stesso legale che proprio ieri – nell’ambito di un altro processo, quello in Appello al clan Fasciani – è tornato a parlare proprio di Mafia Capitale. Nell’aula Occorsio, durante l’arringa, Naso attacca non solo il procuratore di Roma, Giuseppe Pignatone, ma anche il giornalista dell’Espresso Lirio Abbate, colpevole di aver fatto il suo lavoro pubblicando l’inchiesta I quattro Re di Roma.



Davanti ai giudici di Appello, Naso attacca: “Noi aspettiamo la vostra sentenza con particolare attenzione perché vogliamo vedere se voi sarete nelle condizioni di emettere una sentenza politicamente scorretta, a differenza di quello che si attende da voi da una certa parte della giurisdizione di questo Tribunale”. “Il processo Fasciani – continua – fa parte di una certa operazione di politica giudiziaria, nella quale vi è una regia”: quella del nuovo procuratore capo “Pignatone che è venuto a Roma pensando che fosse una grande Reggio Calabria. La regia è articolata, complessa, suggestiva”.



È di questo tenore l’arringa dell’avvocato davanti ai giudici della Corte d’appello, che non lo interrompono neanche quando attacca il giornalista, che proprio per aver subito minacce da anni è sotto scorta: “Ricorderete che tre anni e mezzo fa – continua Naso – L’Espresso uscì con un servizio di un certo Lirio Abbate del quale io deformo sistematicamente il nome e lo chiamo Delirio Abbate. ‘I quattro re di Roma’ erano identificati in Carmine Fasciani, Michele Senese, Ferruccio Casamonica e Massimo Carminati”.



Quello che turba l’avvocato è che l’inchiesta di Abbate è stata pubblicata “quando nessuno dei quattro era tratto a giudizio di un Tribunale. (…) Né vi erano state comunicazioni ai difensori. (…)”. Si domanda l’avvocato Naso: “Perché non hanno dato a Delirio Abbate il premio Pulizer, uno che prevede con largo anticipo quello che succederà?”. E così dalle aule del Tribunale, a pochi metri dalla stanza del procuratore capo, ha preso forma un attacco alla stampa e alla magistratura.



Dal Fatto Quotidiano del 30 gennaio 2016</column>
        </table>
        <table name="tblWebData">
            <column name="Article">Al vertice Europa-Turchia a Bruxelles Austria e Belgio a favore della linea dura: “Bloccare tutte le frontiere”. Ankara è pronta avanza ulteriori richieste politiche ed economiche. Renzi fa resistenza: &quot;Senza un chiaro riferimento alla difesa della libertà di stampa nelle conclusioni del summit, l'Italia non firmerà alcun accordo&quot;







di F. Q. | 7 marzo 2016



Commenti







Più informazioni su: Angela Merkel, Migranti, Trattato di Schengen



“Chiudiamo tutte le rotte, compresa quella balcanica”. “L’unica soluzione per proteggere Schengen è la chiusura ermetica di tutte le frontiere”. E’ “chiusura” la parola che più risuona nelle dichiarazioni dei leader nordeuropei all’inizio del vertice tra 28 capi di Stato e di governo che compongono il Consiglio Europeo e Ahmet Davutoglu, il primo ministro turco. L’obiettivo è il raggiungimento di un accordo sulla gestione dellacrisi dei migranti, mentre sono ancora migliaia i migranti bloccati al confine traGrecia eMacedonia. In realtà, oltre alle parole dei rappresentanti di Austria e Belgio, all’inizio dell’incontro a tenere banco erano le indiscrezioni pubblicate dal Financial Times: “All’ultimo minuto la Turchia ha avanzato richieste politiche e di ulteriori finanziamenti, oltre ai tre miliardi già previsti, che minacciano di far deragliare l’accordo Ue-Turchia per ridurre il flusso dei migranti verso l’Europa”.



Conferme sulle nuove richieste di Ankara arrivano da ambienti diplomatici: il vertice Ue-Turchia è stato prolungato, in modo che Davutoglu possa presentare “nuove idee” e nuove richieste, che vanno oltre gli impegni di Ankara per fermare il flusso di migranti, dichiarato un funzionario dell’Unione europea. “Stanno offrendo di più e chiedendo di più”, ha dichiarato dopo la prima sessione di lavoro. Ha precisato che Davutoglu prenderà parte a una cena di lavoro con i 28 leader europei e che il vertice proseguirà in serata per trovare un accordo sulle nuove proposte.



Quali? Ankara chiede 3 miliardi aggiuntivi nel 2018 per i profughi oltre ai 3 già concordati, conferma il presidente del Parlamento Ue Martin Schulz, una immediata velocizzazione del processo di adesione all’Ue e delle tempistiche d’accesso alla zona Schengen per chi possiede visto turco. In cambio, Ankara si dice disponibile a riprendersi tutti i migranti che hanno raggiunto le isole greche, inclusi quelli siriani, e in cambio l’Europa dovrebbe farsi carico di altrettanti profughi registrati nei campi profughi turchi. Ma di ricollocamenti l’Ungheria non vuole sentir parlare: il premier Viktor Orban ha posto il veto, ha fatto sapere il portavoce del governo di Budapest Zoltan Kovacs suTwitter.



Una richiesta, quella dei 6 miliardi, avanzata da Erdogan già a novembre, minacciò l’Europa durante le trattative per l’accordo sui migranti, concluso a fine novembre tra Ankara e Bruxelles., durante le quali il presidente turco chiese 3 miliardi di euro all’anno per due anni invece di 3 miliardi per un biennio. Altrimenti, “possiamo aprire le porte verso la Grecia e la Bulgaria in qualsiasi momento e mettere i rifugiati sugli autobus”, aveva detto Erdogan ai presidenti della Commissione Ue, Jean-Claude Juncker, e del Consiglio Ue, Donald Tusk.



Una strategia attuata da Ankara per ottenere almeno, e subito, i tre miliardi già concordati con Bruxelles. Oggi il capo dello Stato turco è tornato a battere cassa. “La Turchia ha salvato quasi 100mila rifugiati nel Mediterraneo” orientale ma “l’Ue deve ancora darci i 3 miliardi di euro promessi quattro mesi fa”, ha detto oggi il presidente turco, aggiungendo di augurarsi che Davutoglu torni da Bruxelles con i fondi promessi e accusando ancora una volta i Paesi occidentali di indifferenza nei confronti del “dramma di bambini e donne che muoiono in mare”, dei “massacri del regime di Bashar al Assad” e dei “turcommani, degli arabi e dei nostri fratelli che si trovano sotto i bombardamenti russi” in Siria.



Matteo Renzi, come già in passato, fa resistenza: “Senza un chiaro riferimento alla difesa della libertà di stampa nelle conclusioni del summit, l’Italia non firmerà alcun accordo con la Turchia”, è il veto che, secondo quanto riferito da fonti europee, il premier minaccia di porre, in riferimento al recente commissariamento del giornale d’opposizione Zaman da parte del governo.



Il cortocircuito tra le richieste turche e i propositi dei paesi della rotta balcanica emergono fin dalle dichiarazioni della vigilia. “Sono favorevole a dire parole chiare: chiuderemo tutte le rotte, anche quella Balcanica“, ha detto il cancelliere austriaco Werner Faymann: “Dobbiamo dire alla gente e ai trafficanti chenon c’è nessuna strada aperta verso l’Europa occidentale” “I trafficanti non devono avere alcuna opportunità”. E ancora: “Più chiaramente saremo contro, tanto meglio”. Alla Germania il compito di non far sfumare l’accordo prima ancora di discuterlo. Così la portavoce di Angela Merkel, Christiane Wirtz ha ricordato che i colloqui a Bruxelles sono appena iniziati e bisognerà attendere la loro conclusione. E ha smentito (almeno in parte) la risolutezza austriaca: “La chiusura della rotta balcanica è al momento una speculazione“.



Che la posizione della mediazione sia minoritaria lo si capisce dalle dichiarazioni del premier del Belgio: “L’unica soluzione per proteggere Schengen e il progetto europeo è la chiusura ermetica delle frontiere esterne Ue ai flussi irregolari e non controllati di migranti”, ha detto Charles Michel, che ha esplicitato una certa diffidenza rispetto al governo di Ankara: “Non dobbiamo essere ingenui nei confronti della Turchia, dobbiamo difendere gli interessi europei con franchezza e senza tabù e su questo oggi mi aspetto un segnale chiaro”.



Una posizione espressa in modo ancora più netto dal leader di ultradestra ungherese Viktor Orban: “Non ci possono essere discussioni su reinsediamenti diretti dalla Turchia all’Europa, sicuramente non in Ungheria. Consideriamo che il reinsediamento in Europa sia un errore se prendiamo i migranti direttamente da Grecia o Turchia è un invito alle danze. Si getta benzina sul fuoco. Poi ne verranno anche di più”.



Sulla stessa lunghezza d’onda la Polonia. “La questione dei migranti dev’essere risolta dove nasce – ha detto il ministro degli Esteri polacco, Witold Waszczykowski, a margine di un incontro con il ministro Paolo Gentiloni alla Farnesina – la Polonia non può essere la patria delle ricollocazioni obbligatorie, non abbiamo abbastanza lavoro per accogliere i migranti. Ci sono Paesi che possono garantire condizioni sociali molto migliori”, ha detto ancora il capo della diplomazia polacca affrontando il nodo dellequote che l’Unione europea vorrebbe imporre ai Paesi membri in proporzione al numero di abitanti.</column>
        </table>
        <table name="tblWebData">
            <column name="Article">di Tamara Mastroiaco | 24 febbraio 2016</column>
        </table>
        <table name="tblWebData">
            <column name="Article">di F. Q. | 2 marzo 2016



Commenti







Più informazioni su: Carlo De Benedetti, Donald Trump, Exor, Fiat, Mutui, PD, Rcs, Rodolfo De Benedetti, Sla, Unioni Civili



IL PD SCOPRE CHE IL SUO GOVERNO HA FATTO UNA PORCATA SUI MUTUI

Le polemiche sul bail-in non sono ancora archiviate ma per l’esecutivo c’è una nuova grana dal fronte bancario. Il parere della Camera slitta per una protesta del Movimento Cinque Stelle. Ecco l’audizione in cui le banche chiesero pignoramenti veloci. Di Marco Palombi



LA CARTA NON C’È PIÙ – L’editoriale di Marco Travaglio

La Costituzione dice che “la sovranità appartiene al popolo” (sottinteso: italiano). Ma sulla stepchild adoption decide il Vaticano, sulla caduta del governo B. (e forse non solo di quello) mettono lo zampino gli spioni Usa e sulla guerra in Libia decidono pure gli Stati Uniti, i quali fanno gentilmente sapere che non solo combatteremo a Tripoli bel suol d’amore, ma, se faremo i bravi, avremo anche il “ruolo guida”



DOPO STAMPUBBLICA, ORA SI CERCA DI SALVARE IL CORRIERE

Come anticipato dal Fatto, Fca annuncia l’uscita dall’editoria: passa Stampa e Secolo XIX al Gruppo Espresso e si libera della sua quota del 16,7% in Rcs. Di Stefano Feltri e Carlo Tecce



DE BENEDETTI TORNA A CASA, LE NOTIZIE POSSONO ATTENDERE

Giorgio Meletti spiega le ricadute sul mondo dell’informazione, e quindi sui lettori, dei movimenti tra la proprietà del quotidiano La Stampa e il gruppo L’Espresso



TUTTI PAZZI PER TRUMP-CLINTON

I due mattatori del Super Martedì rappresentano un doppio incubo per i repubblicani. Prossima tappa delle primarie: il 15 marzo in Florida e Ohio. Di Giampiero Gramaglia



PODEMOS “MATA” SANCHEZ NELL’ARENA DEL PARLAMENTO

Il leader socialista bocciato nella prima votazione per l’investitura a premier. Veti incrociati tra sinistra e destra.



IL COMMENTO – L’EPOCA BUIA DELL’UTERO IN AFFITTO

I limiti del progresso. Non siamo tenuti a mettere in pratica tutto ciò che ci consente la scienza. Di Massimo Fini



BATTESIMO SENZA PADRINI PER IL PARTITO FAMILY DAY

Al primo raduno di chi sogna la formazione ultracattolica mancano tutti i “big”. Di Gianluca Roselli



VERDINI SALVA ANCORA IL PD: SOS PER IL NUMERO LEGALE

Panico per il voto di fiducia sull’omicidio stradale, richiamati i senatori di Ala. Di Gianluca Roselli



SLA, RENZI FECE LA DOCCIA GELATA. MA ZERO EURO ALLA RICERCA

Nel giorno in cui la propaganda del premier parla di uno stanziamento di 2 miliardi, un docente della Sapienza ci racconta dello studio, pubblicato su un’autorevole rivista, finanziato solo con donazioni delle famiglie di malati.Di Valeria Pacelli



NUVOLA DI “BUCHI”. C’È ANCHE BUZZI TRA I SUOI CREDITORI

L’eterna incompiuta celebrata ieri da Renzi. Tra cause e debiti c’è pure la coop di Mafia Capitale. Di Paola Zanca</column>
        </table>
        <table name="tblWebData">
            <column name="Article">Succede a Fasano, in provincia di Brindisi, dove Loredana Legrottaglie - della segreteria regionale del partito - è la coordinatrice politica delle liste civiche che sfideranno i democratici alle amministrative di primavera. Lei: &quot;Non mi spaventa sospendermi dalle cariche e intraprendere un percorso civico in attesa di capire cosa accadrà a destra e a sinistra del Pd&quot;







di Mary Tota | 26 febbraio 2016



Commenti







Più informazioni su: Elezioni Amministrative 2016, Michele Emiliano, PD, Primarie PD, Puglia, Regione Puglia



Succede che il Partito democratico rifiuta le primarie in un comune della provincia di Brindisi perché all’interno delle liste che sostengono uno dei candidati, ci sono persone nate nel centrodestra. Succede a quello stesso Pd che, oggi, accetta tra i tesserati il sindaco di Bisceglie che con il centrodestra si è fatto eleggere persino alla Provincia. Siamo a Fasano, città che segna il confine tra le province di Bari e Brindisi. Paese che ha dato i natali a democratici del calibro di Nicola Latorre. Qui vive e ha sempre operato anche Loredana Legrottaglie, responsabile del settore Comunicazione del Pd pugliese. Un compito non da poco conto che, però, adesso deve sommarsi all’incarico di guidare la coalizione di liste civiche che sfiderà proprio il Partito Democratico alle prossime comunali. Le amministrative riservano sempre colpi di scena, ma qui a Fasano c’è da farsi venire un capogiro se solo si prova a riprendere il mano il bandolo della matassa. Ricapitolando: un esponente del Pd – la Legrottaglie, appunto -, si impegna politicamente contro il Pd perché i democratici – che a Bisceglie accettano tra i tesserati un sindaco e 22 tra assessori e consiglieri di centrodestra – rifiutano le primarie visto che nell’altra formazione ci sono alcune persone che provengono dalla destra.



I due additati come “impuri” sono coloro che, insieme ad altri 11 consiglieri comunali di maggioranza (era di centrodestra) e opposizione, misero in discussione l’operato dell’amministrazione tanto da indurre l’ex sindacoLello Di Bari (Forza Italia) alle dimissioni. Quell’episodio ha portato, mesi dopo, alla nascita di un polo di liste civiche che sosterrà la candidatura a sindaco di Giacomo Rosato, ex consigliere di minoranza. Il punto è che quest’ultimo è un renziano della primissima ora, fu fondatore del primo gruppo che a Fasano sostenne la scalata del giovanissimo Matteo Renzi. “Ho provato a parlarne con il mio partito – spiega Loredana Legrottaglie – ho provato a chiedere di sostenere noi la sua candidatura o quantomeno di organizzare le primarie ma mi fu risposto che non era possibile per la presenza dei due consiglieri di centrodestra in una delle liste a sostegno”. Un “no” che ha spinto la responsabile della Comunicazione a sbattere la porta – ma non del tutto – e cercare rifugio nella coalizione che sarà all’opposizione del suo Pd.



Il partito non l’ha ufficialmente lasciato, un piede dentro ancora ce l’ha. Non la trova singolare come situazione? “Mah, dire che ricopro ancora un ruolo nel Partito è una frase con diverse sfumature. La segreteria regionale non si riunisce da oltre un anno. Io prendo atto che c’è uno sgretolamento dei valori del Pd e non soltanto in Puglia. Non mi spaventa sospendermi dalle cariche e intraprendere un percorso civico in attesa di capire cosa accadrà a destra e a sinistra del Partito Democratico”. Nel caso Spina, fa notare la Legrottaglie, il Pd è già all’opposizione, mentre in questo caso tutti i consiglieri democratici uscenti saranno candidati nelle civiche di Rosato, snobbando le primarie che, comunque, il centrosinistra organizzerà per scegliere il candidato tra 4 aspiranti sindaci. Primarie “senza regole, senza pagare l’euro, mirate a buttare dentro chiunque” secondo la Legrottaglie. Insomma, dice, “primariette”. “Quando il Pd ha verificato il deserto attorno a sé, ci hanno chiesto di partecipare”, ma come nella più classica delle storie d’amore la risposta è stata “no grazie”.



“Il tesseramento di Spina, un congresso regionale poco chiaro, una gestione schiacciata sulla rappresentanza istituzionale, un congresso dei giovani democratici fatto sulla carta senza voto vero e dove c’è stato un voto vero è finito in rissa”, non si può certo dire che per la democratica fasanese i problemi in casa dem siano pochi. Ma Emiliano, in tutto ciò, l’ha sentito? “La colpa non è solo sua. Ma parte dalla scelta di indicare un segretario premier. Non c’è un vero tesseramento, ognuno fa quel che vuole, non c’è da dar conto a nessuno e i cacicchi di ogni zona fanno a modo loro. Emiliano non ho avuto modo di sentirlo, ha molti impegni. Forse gli scriverò una lettera”.



Riceviamo e pubblichiamo dal Partito democratico le seguenti precisazioni



Francesco Zaccaria, candidato PD alle primarie: “Le motivazioni lanciate dal candidato della coalizione guidata da Giacomo Rosato (e dalla sua coordinatrice Loredana Legrottaglie), ci sembrano pretestuose e strumentali a nascondere il disaccordo dei loro alleati a partecipare alle elezioni primarie. Lo diciamo con convinzione e senza retropensieri. Qualche settimana fa il candidato Rosato è stato chiamato dai referenti del Pd alla presenza di un suo parente sindacalista (convinto sostenitore dell’accordo da raggiungere attraverso le Primarie). In quella telefonata Rosato ha affermato la sua disponibilità a partecipare alle elezioni primarie. Nel giro di qualche giorno, c’è stato un ripensamento motivato con il presunto ritardo. Noi siamo certi che il ripensamento sia il frutto dell’imposizione che i nuovi alleati di centro destra (Circoli Nuova Fasano e La casa del cittadino) hanno manifestato sull’uso di uno strumento che, evidentemente, non gli appartiene culturalmente e che, quindi, sentono lontano dal loro modo di gestire momenti come questi. Guardate, il bello delle primarie, di questo rito, anche duro, di partecipazione democratica e di selezione dal basso dei ruoli di guida, è che il più forte candidato non lo decretano i suoi amici all’interno di qualche riunione riservata a pochi. La decisione è nei numeri, e questo è il fuoco della libertà e della partecipazione. Chi si sottrae dalle primarie potrà accampare innumerevoli argomenti ammantati di politica, o di politichese, ma non può sfuggire alla verità più profonda: ha paura del confronto, e, quindi, di perdere! Dunque, è uno che ha paura. Ma con la paura non puoi guidare alcuna idea, né alcuno”.



Pierfrancesco Palmariggi, segretario cittadino del PD: “Non c’è nessun ritardo, le primarie sono fissate, come sempre accade, nel periodo primaverile. Dopodiché ci saranno tre mesi intensi di campagna elettorale. Quello che può sembrare “perdita di tempo” è solo un percorso complesso e allo stesso tempo naturale e senza forzature. Perché, per essere credibili, è necessario lavorare con pazienza per mettere insieme idee e forze politiche e sentirsi solidi e motivati nel voler cambiare le cose. Le primarie sono una festa della democrazi</column>
        </table>
        <table name="tblWebData">
            <column name="Article">È una delle riflessioni finali del gup di Roma Alessandra Boffi nelle motivazioni della sentenza con cui il 7 gennaio scorso ha condannato Daniele Ozzimo, ex assessore alla Casa del comune di Roma a due anni e due mesi







di F. Q. | 5 febbraio 2016



Commenti







Più informazioni su: Mafia Capitale, Salvatore Buzzi



“Tutti gli elementi raccolti convergono nel dimostrare prima di ogni altra cosa un fatto incontestabile per la sua palese e ripetuta evidenza: leingerenze massicce del coimputatoBuzzi in generale in molte attività politiche ed amministrative degli enti locali”. È una delle riflessioni finali del gup di Roma Alessandra Boffi nelle motivazioni della sentenza con cui il 7 gennaio scorso ha condannato, in abbreviato,l’ex assessore alla Casa del comune di Roma a due anni e due mesi nell’ambito di uno dei filoni di Mafia Capitale. Daniele Ozzimo era accusato di corruzione per atti contrari ai doveri di ufficio. L’ex assessore era stato scarcerato la vigilia di Natale dopo che, al processo, era emerso un errore di trascrizione che stravolgeva il senso delle parole pronunciate dallo stesso Buzzi in un’intercettazione. Ma l’accusa di corruzione è rimasta in piedi.



“La condotta di Daniele Ozzimo ha violato i generali doveri del pubblico amministratore, quello dell’esercizio dei poteri nel rispetto della imparzialità e del buon andamento dell’ufficio di cui è investito. Da un lato – argomenta il magistrato – per l’impegno di spesa che ha assunto l’ente comunale, dall’altro per la automatica esclusione di altri interessati allo stesso servizio eludendo, a priori, il ricorso a regolari procedure per l’affidamento dei servizi”. Il giudice scrive che “non sono in discussione i rapporti di Ozzimo con Salvatore Buzzi” che “si sostanzia in un contributo elettorale per un totale di 20mila euro“. Buzzi, a detta del giudice, ha sostenuto “la elezione di Ozzimo”, organizzando “anche un incontro per presentare il candidato”.



Per il gup Ozzimo, “si è impegnato, previo accordo, per contribuire effettivamente alla realizzazione del piano ideato da Buzzi al quale erano a cuore le proroghe e i rinnovi delle convenzioni” con il Comune di Roma. In merito agli affidamenti al consorzio Eriches-29, presieduta da Buzzi, “va rilevato come l’affidamento sia avvenuto in via diretta, in assenza di qualsivoglia procedura concorrenziale sebbene l’importo del servizio sia largamente superiore al limite previsto dalla legge”.</column>
        </table>
        <table name="tblWebData">
            <column name="Article">di Umberto Rapetto | 23 gennaio 2016</column>
        </table>
        <table name="tblWebData">
            <column name="Article">Il procedimento era stato aperto a ottobre. Dopo la pubblicazione delle intercettazioni disposte nell’ambito dell'inchiesta della procura di Caltanissetta nei confronti dell'ex presidente della sezione misure cautelari del Tribunale di Palermo. Ma, almeno secondo il Consiglio superiore, il magistrato non deve essere trasferito







di Ilaria Proietti | 23 febbraio 2016



Commenti







Più informazioni su: Consiglio Superiore della Magistratura, Csm, Magistratura, Silvana Saguto



Il Consiglio superiore della magistratura si avvia a chiudere gli strascichi del caso Palermo. La prima commissione del Csm proporrà infatti di archiviare la pratica sul presidente della sezione misure cautelari del tribunale di Roma, Guglielmo Muntoni. Una pratica aperta a ottobre alla luce della pubblicazione delle intercettazioni disposte nell’ambito del procedimento penale della procura di Caltanissetta nei confronti di Silvana Saguto, allora presidente della sezione misure cautelari del Tribunale di Palermo. Proprio per i rapporti con la Saguto, il procuratore generale della Corte di Cassazione ha promosso due mesi fa nei confronti di Muntoni l’azione disciplinare. Ma, almeno secondo il Csm, il magistrato non deve essere trasferito.



La prima Commissione di Palazzo dei Marescialli ha svolto un’istruttoria a tutto campo, acquisendo documenti e procedendo a diverse audizioni, a partire dal magistrato interessato per accertare se, da quanto emerso, sia opportuna la sua permanenza a Roma. I fatti contestati sono d’altra parte sotto la lente di ingrandimento della procura generale della Cassazione, titolare dell’azione disciplinare che deve accertare se Muntoni si sia adoperato per far ottenere a Lorenzo Caramma, marito del magistrato Silvana Saguto, gli incarichi a cui ambiva. Se si sia attivato perché lo stesso Caramma fosse designato quale coadiutore degli amministratori giudiziari del compendio relativo alle quote dellasocietà ‘La Cascina’ finita nelle maglie dell’inchiesta‘Mafia Capitale’. E in particolare a che titolo si fosse pensato a lui, ingegnere meccanico, come manager per la gestione del Cara di Mineo, il centro per l’assistenza di centinaia di rifugiati. La procura infine deve accertare se Muntoni si sia dato da fare attivamente affinchè un altro collegio della sua sezione nominasse l’avvocato Cappellano Seminara (anche lui protagonista dell’inchiesta di Caltanissetta) quale amministratore giudiziario del vasto compendio dei beni oggetto di un altro sequestro: in questo caso – secondo la ricostruzione emersa dalle audizioni al Csm – si limitò a dare un consiglio su richiesta dei suoi colleghi a cui spettava la scelta .



Quel che è già certo fin d’ora è che fu l’inchiesta di Caltanissetta ad impedire il perfezionamento dell’incarico per il Cara di Mineo a favore del marito di Silvana Saguto, come ha rivelato lo stesso Muntoni sentito a Palazzo dei Marescialli il 25 novembre scorso: pochi mesi prima, nel luglio del 2015, quando il tribunale di Roma aveva disposto l’amministrazione giudiziaria nei confronti de ‘La Cascina’, il magistrato aveva pensato di nominare amministratore proprio l’ingegner Caramma corrispondendo a pressanti richieste della collega, travolta da enormi difficoltà finanziarie. Poi, come detto, era deflagrato sui giornali il caso Palermo enon se ne fece più nulla.



Per il Csm non ci sono “elementi certi e obiettivi” che giustifichino la rimozione del magistrato dal tribunale di Roma. Anche perché i fatti accertati “devono essere in rapporto di causalità con la ritenuta compromissione della piena indipendenza e imparzialità nello svolgimento della funzione giurisdizionale, sicché il provvedimento di trasferimento si manifesti come indispensabile per la restaurazione della credibilità, dell’autorevolezza e dell’imparzialità dell’amministrazione”, si legge nella delibera proposta al plenum. Che sottolinea come“non vi siano stati né turbamento né (per quanto consta a questa Commissione) pregiudizio per l’azione giudiziaria in concreto esercitata”. Laparola finale sul caso spetta ora allaProcuratore Generale della Cassazione che, a dicembre, ha deciso comunque di promuovere nei confronti di Muntoni l’azione disciplinare.</column>
        </table>
        <table name="tblWebData">
            <column name="Article">Un'interdittiva antimafia ha colpito Viterbo ambiente, partecipata dalla Gesenu, partner anche del Comune di Perugia. Il prefetto evidenzia contatti con il clan Santapaola, con Francesco Schiavone dei casalesi e Francesco La Marca, vicino ai Cutolo. La società è coinvolta in un'inchiesta sulla gestione della raccolta nella regione







di Laura Margottini | 26 dicembre 2015



Commenti







Più informazioni su: Casalesi, Mafia Capitale, Nitto Santapaola, Perugia, Raffaele Cutolo, Rifiuti, Umbria, Viterbo



Dopo quella di mafia e camorra, ora anche l’ombra di Mafia Capitale grava sulla gestione dei rifiuti in Umbria e nel viterbese. Un’interdittiva antimafia emessa lo scorso 28 novembre nei confronti di una società che gestisce i rifiuti del Comune di Viterbo traccia un ampio quadro di affari in odore di criminalità. Quelli condotti da società controllate dal Comune di Perugia e da Manlio Cerroni — coinvolto nelle inchieste sulla gestione rifiuti nel Lazio — insieme alle cooperative vicine a Salvatore Buzzi —arrestato nell’ambito dell’inchiesta su Mafia Capitale.



Il provvedimento emesso dal prefetto di Viterbo Rita Piermatti riguarda la Viterbo Ambiente s.c.a.r.l., che dal 2012 gestisce lo smaltimento dei rifiuti per il Comune di Viterbo. L’azienda è partecipata dalla cooperativa ternana Cosp Tecno Service e dalla società per azioni Gesenu — che come socio di minoranza ha il Comune di Perugia e come socio di maggioranza la Sorain e Cecchini di Manlio Cerroni.



L’interdittiva evidenzia da un lato i contatti di Gesenu con il clan Santapaola, con Francesco Schiavone dei casalesi e Francesco La Marca, vicino ai Cutolo. Dall’altro i rapporti d’affari tra Cosp Tecno Service e Buzzi. Da metà anni ’90 la Cosp di Danilo Valenti e la coop 29 Giugno di Salvatore Buzzi sono consorziate del Centro Nazionale Servizi (Cns) di Bologna, una delle più grandi realtà di Legacoop. Dal 2011, Valenti e Buzzi sono nel consiglio di sorveglianza del Cns.



Secondo il prefetto Piermatti, per il viterbese si configura una “preordinata intenzione di infiltrazione nel sistema degli appalti pubblici” dovuta alla partecipazione, alle medesime gare, di aziende per la quale la permeabilità mafiosa è già stata oggetto di interdittive. Due sono gli appalti nel mirino di Piermatti. Quello indetto dal Comune di Viterbo nel 2012, aggiudicato da un’associazione temporanea d’impresa (Ati) tra la Gesenu e il consorzio Cns, che daranno poi vita a Viterbo Ambiente – la società a cui verrà materialmente affidata la gestione dei rifiuti. Il secondo, indetto dal Comune di Montefiascone nel 2013, a cui partecipano lo stesso Cns, la coop Edera di Franco Cancelli, coinvolta nell’inchiesta su Mafia Capitale, una controllata di Gesenu oggetto anch’essa di un’interdittiva, e infine l’Ati costituta tra Gesenu e Cosp, che si aggiudicherà l’appalto.



La Gesenu, il cui nome è inserito in altre quattro interdittive antimafia, è anche oggetto di due inchieste della magistratura. La prima, per la presunta gestione illecita dei rifiuti in Umbria. La seconda, per truffa, sempre nella gestione dei rifiuti, imputata questa volta alla controllata di Gesenu, la Viterbo Ambiente. Quest’ultima inchiesta ha portato agli arresti, lo scorso giugno, anche di Maurizio Tonnetti, consigliere di Viterbo Ambiente e responsabile di Cosp, e Rosario Carlo Noto La Diega (poi rilasciato, ma tuttora indagato), ex amministratore delegato Gesenu. Secondo gli inquirenti, La Diega è “uomo di Cerroni”, come ricorda anche il provvedimento del prefetto di Viterbo.



Nonostante gli arresti della scorsa estate, secondo Piermatti Viterbo Ambiente è tuttora permeabile alle infiltrazioni mafiose, e lo è per il 100%. Anche cioè per la parte controllata da Cosp, nonostante la prefettura di Terni l’avesse inserita lo scorso agosto nella white list delle aziende non soggette a infiltrazione mafiosa.



Dal 2000, la Cosp e la 29 Giugno hanno partecipato anche ai consorzi Raccolta Differenziata Roma s.c.a.r.l. Uno, Due e Tre, che si sono aggiudicati appalti importanti banditi da Ama, l’azienda per la raccolta dei rifiuti della Capitale. A fine 2011 c’è però un importante cambio di rotta. La 29 Giugno rileva le quote di Cosp e dell’azienda Formula Ambiente, anch’essa nel consorzio. Una mossa chiave per il ruolo di Buzzi nella gestione rifiuti su Roma, come lui stesso ammette: “Questa acquisizione ha permesso al nostro gruppo [Coop 29 Giugno] di diventare in ambito Cns l’impresa di riferimento per l’igiene urbana nel territorio della Provincia di Roma,” scrive nella relazione di bilancio del 2012 della 29 Giugno. “E a Cosp di concentrarsi sul nuovo cantiere di Viterbo”.



Prima di fondare con Gesenu la Viterbo Ambiente, la Cosp aveva effettivamente presentato un’ultima offerta sulla piazza romana, a fine 2011. Quella per l’appalto indetto da Ama per la gestione del multimateriale. Offerta che Cosp ritirerà subito dopo averla presentata. Per quello stesso appalto Buzzi è stato rinviato a giudizio con l’accusa di turbativa d’asta e per aver agevolato l’associazione di tipo mafioso diretta da Massimo Carminati. Nelle intercettazioni a Buzzi, emerge come anche Cerroni fosse presente a una riunione all’Ama prima dell’aggiudicazione di quella gara, che, stando alle indagini, Buzzi era sicuro di aver vinto già 20 giorni prima dell’apertura delle buste.



Le triangolazioni tra le aziende vicine a Cerroni e Buzzi e la loro permeabilità al crimine organizzato, messe ora in luce dal provvedimento del prefetto di Viterbo, sollevano interrogativi anche rispetto ad un’altra indagine in corso. Quella che, secondo la stampa locale, è coordinata da Cesare Martellino, procuratore di Terni, conl’obiettivo di approfondire le potenziali derive di Mafia Capitale nel ternano. Cesare Martellino è anche il padre di Giorgio Martellino, attualmente legale di Manlio Cerroni, socio di maggioranza di Gesenu. La stessa Gesenu che insieme al Cns e alle sue consorziate si è aggiudicata gli appalti viterbesi su cui il prefetto Piermatti ha acceso il faro.</column>
        </table>
        <table name="tblWebData">
            <column name="Article">Le linee guida dell'authority di Cantone non cambiano la normativa, ma spiegano come applicare le regole. Giuseppe Guerini, presidente di Federsolidarietà: &quot;Fa chiarezza per evitare strumentalizzazioni&quot;. Vietati gli affidamenti diretti dei servizi più onerosi alle cooperative sociali di tipo B. Gli enti devono verificare che almeno il 30% del personale sia costituito da persone svantaggiate







di Stefano De Agostini | 13 febbraio 2016



Commenti







Più informazioni su: Cooperative Sociali, Legalità, Pubblica Amministrazione, Raffaele Cantone, Terzo Settore



Un vademecum per la pubblica amministrazione. Più paletti e più controlli per garantire legalità e trasparenza al momento di affidare servizi e stringere contratti con gli operatori del terzo settore. L’Autorità nazionale anticorruzione (Anac) guidata daRaffaele Cantone ha diffuso le sue Linee guida per l’affidamento di servizi, dalla gestione del verde pubblico alle mense fino al trasporto scolastico, a enti del terzo settore e cooperative sociali. Il documento, che nei giorni scorsi è stato pubblicato in Gazzetta ufficiale, è stato apprezzato dalle associazioni di settore che hanno parlato di “un intervento che fa chiarezza”. La parola d’ordine è: “Mai più un’altra Mafia Capitale“, dopo lo scandalo degli appalti pubblici affidati alla rete di cooperative che faceva capo a Salvatore Buzzi.



Innanzitutto, però, va chiarito che queste linee guida non cambiano la normativa vigente, ma spiegano come applicare leregole già esistenti. L’intento del documento è chiarito nelle prime righe: “Fornire indicazioni operative alle amministrazioni aggiudicatrici e agli operatori del settore” per raggiungere obiettivi di carattere sociale nel rispetto delle leggi “in materia di contratti pubblici e di prevenzione della corruzione“. “Abbiamo avuto un’impressione positiva – commenta Giuseppe Guerini, presidente di Federsolidarietà -. Si tratta di un intervento che fa chiarezza, un tentativo ambizioso di evitare le strumentalizzazioni che sono state fatte in passato”. Anche Pietro Barbieri, portavoce del Forum nazionale del terzo settore, parla di “un passo in avanti”, pur sottolineando la necessità di una maggiore attenzione al tema dell’accreditamento dei servizi sociali. “Queste linee guida – aggiunge Barbieri – sono una delle parti più innovative nel rapporto tra pubblica amministrazione e terzo settore. E questo la dice lunga: dobbiamo attendere un assetto regolativo non dal Parlamento, non dal governo, ma dall’Anac”.



La necessità di mettere dei paletti agli appalti alle cooperative nasce, appunto, dallo scandalo di Mafia Capitale. Non a caso, il prefetto di Roma Franco Gabrielli aveva avvertito: “La famosa riserva di caccia, il 5 per cento di appalti da attribuire alle cooperative, si è dimostrato un provvedimento criminogeno“. Ora, le linee guida dell’Anac confermano il sistema delle convenzioni alle cooperative, ma segnalano anche le azioni che la pubblica amministrazione deve mettere in campo per evitare il ripetersi di scenari simili. “L’Autorità – dice Guerini – ha dichiarato la legittimità di quelle convenzioni, criticate perché sono state il grimaldello con cui è stata costruita Mafia Capitale. L’Anac spiega che quel sistema di convenzioni è importante, utile all’inserimento lavorativo. Serve però una verifica costante”.



Alla voce “affidamenti alle cooperative sociali”, infatti, le linee guida chiariscono quali regole seguire per gli appalti di importo superiore alle soglie indicate dalla Commissione europea, che a seconda della tipologia di lavori e committenti vanno dai130mila ai 5 milioni di euro: “Le stazioni appaltanti non possono prevedere affidamenti preferenziali per le cooperative di tipo B, ma devono osservare le procedure ad evidenza pubblica indicate dal Codice”. Insomma, niente affidamenti diretti per gli appalti più onerosi: una regola largamente disattesa dal Comune di Roma nel caso di Mafia Capitale.



E ancora, l’Anac sottolinea che le convenzioni devono essere precedute da “procedure di selezione idonee ad assicurare il rispetto dei principi di trasparenza, di non discriminazione e di efficienza”. Come fare? Per esempio, l’amministrazione deve esplicitare “le ragioni di convenienza” per utilizzare la forma della convenzione e, nel testo dell’accordo, “debbono essere chiaramente indicati gli obiettivi che l’ente si propone di perseguire grazie alla deroga nella scelta del fornitore di beni o servizi”. Inoltre, il documento spiega che “dovrà essere verificato in corso di esecuzione che la cooperativa (di tipo B,ndr) impieghi per l’esecuzione dell’appalto un numero minimo dipersone svantaggiate, pari almeno al 30% del personale”.



Allargando il discorso dalle cooperative a tutti gli operatori del terzo settore, l’Anac spiega che “le amministrazioni devono verificare la sussistenza dei requisiti soggettivi dei soggetti affidatari, la qualità delle prestazioni, il raggiungimento degli obiettivi sociali prefissati e il rispetto delle particolari condizioni di esecuzione”. In particolare, l’Autorità anticorruzione segnala l’importanza di verificare la “moralità professionale” degli operatori: il documento ricorda che il Codice dei contratti esclude da appalti, forniture e servizi i soggetti con condanne a carico o provvedimenti di sorveglianza speciale. La norma non riguarda soci e lavoratori, per favorire il reinserimento lavorativo disoggetti svantaggiati, ma “trova piena applicazione nei confronti degli amministratori, dei procuratori e dei direttori tecnici”. Poi, l’Anac segnala come illegittime le limitazioni territoriali nelle procedure di aggiudicazione, con il chiaro intento di evitare appalti pilotati. “Le convenzioni – prosegue il documento – devono prevedere forme di verifica delle prestazioni e di controllo della loro qualità”. Infine, l’Anac sottolinea che la disciplina sulla tracciabilità dei flussi finanziari si applica anche agli acquisti e agli affidamenti di servizi sociali. E che le convenzioni sono soggette agli obblighi di comunicazione alla stessa Autorità anticorruzione.</column>
        </table>
        <table name="tblWebData">
            <column name="Article">L’ex braccio destro di Raffaele Cutolo, arrestato a Recife nel maggio scorso dopo 31 anni di latitanza, condannato per omicidio volontario e concorso in omicidio volontario, è stato accompagnato in volo da uomini dell’Interpol e dello SCO. E' a disposizione della giustizia italiana







di F. Q. | 10 marzo 2016



Commenti







Più informazioni su: Camorra, Fiumicino, Rebibbia, Roma



E’ atterrato di prima mattina all’aeroporto di Roma Fiumicino con un volo Alitalia proveniente daRio de Janeiro e subito è stato arrestato. Dopo l’estradizione Pasquale Scotti, il superkiller considerato uno dei più pericolosi esponenti della Nuova Camorra Organizzata, è a disposizione della giustizia italiana. L’ex braccio destro di Raffaele Cutolo, arrestato a Recife nel maggio scorso dopo 31 anni di latitanza, condannato per omicidio volontario e concorso in omicidio volontario, è stato accompagnato in volo da uomini dell’Interpol e dello SCO (Servizio centrale operativo) e, una volta sbarcato, è stato preso in consegna dai funzionari della polizia giudiziaria e subito trasferito negli uffici per la notifica degli atti a suo carico e le pratiche di foto segnalamento. Una volta espletate le formalità burocratiche, Scotti sarà trasferito nel carcere di Rebibbia, a Roma.











Dopo il via libera da parte del Governo brasiliano, che aveva accolto positivamente la richiesta del ministro della Giustizia, Andrea Orlando, per rendere operativa l’estradizione di Pasquale Scotti, si conclude così il lungo iter che oggi ha portato al suo arresto definitivo in Italia. Scotti deve scontare la pena di 30 anni di reclusione, comprensiva del periodo di detenzione in Brasile, come richiesto dall’autorità giudiziaria brasiliana e ai sensi del Trattato bilaterale in materia di estradizione sottoscritto nel 1989. A quanto dichiarato dallo stesso Scotti ai suoi legali in Brasile, il braccio destro di Cutolo è disposto a parlare e a raccontare quello che sa: “Sono pronto e so cosa dire. Lo Stato italiano mi garantisca sicurezza dentro e fuori dal carcere”.



“La mia vita è distrutta”. Circondato dagli uomini del Servizio centrale operativo, della squadra mobile di Napoli e dell’Interpol, l’ex super latitante ha pianto e si è lasciato andare sull’aereo che dal Brasile lo ha riportato in Italia, dove sconterà 30 anni di carcere. Il killer della camorra è stato trasferito nel carcere di Rebibbia e nei suoi confronti, secondo quanto si apprende, è stato disposto l’isolamento diurno. Prima di essere portato in carcere Scotti avrebbe inoltre avuto un incontro con gli inquirenti e non è escluso che nei prossimi mesi ci saranno nuovi contatti. Pasqualino ‘o collier’ dovrà innanzitutto ricostruire i suoi 30 anni di latitanza ma anche chiarire i contorni della sua fuga dall’ospedale di Caserta l’antivigilia di Natale del 1984: il killer, arrestato un anno prima, era infatti agli arresti ospedalieri perché avviò un percorso di collaborazione e ora dovrà spiegare se si trattò di un escamotage per organizzare la fuga. Se Scotti decidesse di parlare, inoltre, potrebbe fornire un importante contributo, visto il suo ruolo, per tentare di chiarire una serie di misteri ancora irrisolti di quegli anni, tra i quali le vicende connesse al sequestro Cirillo e all’omicidio Calvi.



Scotti fu arrestato lo scorso 26 maggio a Recife con in tasca un documento di unristoratore italo-brasiliano, mentre accompagnava i figli a scuola. “Sono io, mi avete preso. Ma quel Pasquale Scotti non esiste più” disse agli investigatori italiani dopo aver tentato di negare la sua identità. Portato in carcere a Brasilia, il braccio destro di Cutolo è stato trasferito ieri pomeriggio dalla capitale brasiliana a Rio de Janeiro con un volo militare e consegnato agli italiani, 6 uomini che lo hanno riportato in Italia. Smagrito e provato rispetto ad un anno fa, Scotti ha stretto la mano ai poliziotti brasiliani prima di salire sull’aereo dell’Alitalia. E qui, senza manette e circondato dagli investigatori italiani, ha capito che era davvero finita.</column>
        </table>
        <table name="tblWebData">
            <column name="Article">Un gruppo armato di 15 persone ha fatto irruzione nell'istituto all'ora di cena. I malviventi hanno sfondato la recinzione e aperto il fuoco, colpendo chiunque gli si trovasse davanti. Dopo una sparatoria con i vigilantes, i banditi hanno preso i soldi e sono scappati a bordo di un furgone che è stato poi bruciato nelle campagne







di F. Q. | 1 marzo 2016



Commenti







Più informazioni su: Rapina, Sassari



Un blitz di pochi minuti, un far west di proiettili e unbottino di circa 10 milioni di euro: è il riassunto del colpo messo a segno a Sassari, nel caveau della Mondialpol. Un gruppo armato di almeno 15 persone ha fatto irruzione nella filiale dell’istituto di vigilanza di Caniga dopo le 20 di lunedì. Il commando, formato da sardi, conosceva bene la piantina dell’edificio e i cambi di turno, così come la presenza nei paraggi di una benna, con cui hanno sfondato il muro di cinta prima di fare irruzione nello stabile. Una vera e propria organizzazione militare con uno schema d’azione preciso e calcolato, ricostruito dagli investigatori della squadra mobile della questura di Sassari. I malviventi hanno sfondato la recinzione e aperto il fuoco, colpendo chiunque gli si trovasse davanti, hanno preso i soldi e sono scappati a bordo di un furgone che è stato poi bruciato nelle campagne di Alà dei Sardi. Il blitz è durato pochi minuti: ai colpi di kalashnikov e fucili a pompa sparati dai ladri hanno risposto i vigilantes della struttura con le armi di ordinanza, mentre i dipendenti si sono nascosti negli uffici e nei bagni persfuggire al fuoco incrociato.



Nel tragitto verso la Mondialpol un giovane che abita vicino è stato fatto scendere dall’auto che guidava, minacciato con un fucile puntato in faccia, colpito con un pugno alla testa e messo in fuga. Gli allievi della vicina scuola nautica hanno assistito alla sparatoria dalle finestre dell’aula, a luci spente.



Gli investigatori non escludono che si tratti dellastessa organizzazione che il 2 gennaio scorso ha fallito l’assalto a un portavalori sulla statale 131 Dcn, vicino a Nuoro. Secondo la ricostruzione degli agenti i soldi provenienti dalla Mondialpol sono stati infilati in buste di plastica sistemate sul furgone. La paura per l’arrivo delle forze dell’ordine ha impedito ai malviventi di caricare l’intera somma somma custodita nel caveau, prendendone sono una piccola parte.



In Sardegna è scattata subito la ricerca a tappeto con diversi posti di blocco e perquisizioni in tutta la provincia di Sassari e nel Nuorese. Intanto i poliziotti della scientifica e della mobile stanno visionando i filmati delle telecamere di sicurezza dell’edificio e cercando tracce utili per risalire alla banda mentre i proprietari dell’istituto di vigilanza sono arrivati dalla Lombardia per parlare con gli investigatori.</column>
        </table>
        <table name="tblWebData">
            <column name="Article">di Carlo Stasolla | 22 novembre 2015</column>
        </table>
        <table name="tblWebData">
            <column name="Article">di Beppe Giulietti | 30 gennaio 2016</column>
        </table>
        <table name="tblWebData">
            <column name="Article">Dichiarazioni spontanee di Salvatore Buzzi, dell'ex consigliere in Comune e poi in Regione e dell'ex ad di Ama Panzironi







di F. Q. | 1 febbraio 2016



Commenti







Più informazioni su: Mafia Capitale, Massimo Carminati, Salvatore Buzzi



Al processo per Mafia Capitale è il giorno delle dichiarazioni spontanee di Buzzi, Gramazio e Panzironi. Ma anche delle prese di posizione di alcuni avvocati della difesa sul caso del giornalista Lirio Abbate preso di mira la scorsa settimana dall’avvocato Giosuè Naso, legale di Massimo Carminati, in un’udienza del processo d’appello al clan Fasciani. Tutti e tre gli imputati hanno voluto rilasciare dichiarazioni spontanee. L’udienza si è aperta proprio con la solidarietà al giornalista da parte di Luca Petrucci, difensore diLuca Odevaine. “Ho stima per l’avvocato Naso – ha detto – ma le sue parole sono pericolose. Non si può lasciare un uomo solo, non è giusto mettere alla gogna un giornalista che vive sotto scorta minacciato dalla mafia”. A Petrucci si è associato il collega Giulio Vasaturo, legale di Libera. Poco dopo altri difensori hanno invece manifestato la propria vicinanza al collega Naso.



Ad aprire la sequenza di dichiarazioni spontanee è stato Luca Gramazio, ex consigliere in Campidoglio e poi alla Regione Lazio di Forza Italia. “Nessun asservimento, nessuna corruzione, sono solo un consigliere che ha fatto il suo lavoro”. Questa la sua presa di distanza dalle accusa di corruzione (98 mila euro ricevuti in tre tranche) mossegli dai pm. “Non ho mai ricevuto un solo euro illecito da quando faccio politica – ha precisato Gramazio – perché mi avrebbero dovuto dare quei soldi? Ed a che titolo se io ho fatto solo il mio lavoro?”. Quanto all’accusa di utilità ricevute attraverso l’assunzione di persone da lui segnalate, Gramazio ha sottolineato che erano disoccupati i soggetti da lui indicati al re delle cooperative Salvatore Buzzi, così “come a qualsiasi altro imprenditore che ho conosciuto”.



Ha quindi chiesto la parola, in collegamento video, Salvatore Buzzi, detenuto nel carcere di Tolmezzo (Udine). Ha definito quella su Mafia Capitale “un’indagine fatta conmancanza di riscontri” e si è risentito quando, durante una pausa dell’udienza, ha sentito al telegiornale di un maxi sequestro ad un imprenditore legato alle sue cooperative. “Poi vado a scoprire – ha detto – che il sequestro ha riguardato Salvatore Squillante, il padrone della villa che noi prendevamo in affitto e dove avevamo realizzato un centro di accoglienza, dove portavamo pasti e che poi il sindaco ci ha fatto chiudere”.



Nel corso della dichiarazione spontanea Buzzi ha ricostruito la crescita delle cooperative a lui riconducibili precisando che percepiva complessivamente seimila euro al mese da due cooperative (29 giugno ed Eriches), ma nessun compenso dalle altre “per una questione di moralità”.



L’ultimo a chiedere la parole è stato l’ex Ad di Ama Franco Panzironi il quale ha voluto ricordare quanto già dichiarato un anno fa ai pm e cioè che furono l’assessore Marco Visconti e Gianni Alemanno ad informarlo che “Buzzi era intenzionato a versare contributi alla Fondazione Nuova Italia (presieduta dall’ex sindaco di Roma ndr) per campagne elettorali”. “Poi – ha aggiunto – mi fu comunicato, sempre da Alemanno e da Visconti, che una parte doveva essere portata in fondazione personalmente da Buzzi, e il resto versata ufficialmente con bonifici. Buzzi veniva in Fondazione e consegnava l’importo, chiuso in una busta, poi poco dopo veniva Visconti o altri suoi collaboratori a ritirare gli importi per la propria campagna elettorale.</column>
        </table>
        <table name="tblWebData">
            <column name="Article">Si annuncia una mezza rivolta contro la nomina del nuovo presidente dell'organismo d’inchiesta. Per sostituire Gennaro Migliore nominato sottosegretario. In pole position Federico Gelli indicato dal Pd. Ma Sinistra ecologia libertà è sul piede di guerra. E i grillini annunciano iniziative clamorose. Non escludendo persino il ritiro della loro delegazione dalla Commissione







di Ilaria Proietti | 22 febbraio 2016



Commenti







Più informazioni su: Commissione d’Inchiesta, Gennaro Migliore, Migranti, Movimento 5 Stelle, PD, SEL



A Palazzo San Macuto volano gli stracci. Si annuncia una mezza rivolta contro la nomina, attesa per domani, del nuovo presidente della Commissione d’inchiesta sul sistema di accoglienza dei migranti: in pole position Federico Gelli indicato dal Pd per sostituire Gennaro Migliore, nel frattempo promosso sottosegretario alla Giustizia dopo l’ultimo rimpasto di governo. Sel è sul piede di guerra e il Movimento 5 Stelle annuncia iniziative clamorose. Non escludendo persino il ritiro della sua delegazione dalla Commissione.



NESSUNO E’ PERFETTO Ma chi è Gelli? Pisano di Castelnuovo di Val Cecina, tra i fondatori della Margherita in Toscana, è stato consigliere e vicepresidente della regione Toscana fino al 2010. Nel 2012 è diventato direttore sanitario dell’Ospedale Firenze Centro senza mai mollare la politica fino all’elezione alla Camera nel 2013. Nel 2015 è stato nominato responsabile nazionale della Sanità del Pd: in pochi mesi ha portato a casa l’ok alle nuove norme sulla responsabilità medica, attese da anni e salutate con grande favore dai camici bianchi. Uno sprint da vero uomo del fare, tanto che a gennaio in molti avevano pensato proprio a lui per la presidenza della commissione Affari sociali della Camera poi finita a Mario Marazziti del Centro democratico. Ma nulla, a quanto pare, è perduto. E il 18 febbraio il Pd ha indicato Gelli per rimpiazzare il posto lasciato scoperto da Gennaro Migliore.



POCA COMPETENZA “Il Pd ha scelto una persona completamente estranea ai lavori della Commissione d’inchiesta nonostante vi fossero altre competenze che potevano essere valorizzate: si tratta di una logica partitocratica che non accettiamo. E siamo disposti anche ad abbandonare i lavori a San Macuto se si decidesse di proseguire su questa strada”, dice a ilfattoquotidiano.it il deputato pentastellato Giuseppe Brescia, che rivendica il lavoro fatto negli ultimi 11 mesi in vista della relazione conclusiva che la Commissione d’inchiesta dovrà consegnare al Parlamento. “Abbiamo scattato una fotografia molto precisa di come sono organizzati questi centri, addirittura dopo le nostre ispezioni ne sono stati chiusi alcuni. Abbiamo visto i siti di Lampedusa e quelli di Pozzallo che si sono trasformati in hotspot. Abbiamo acquisito le carte di delicatissime inchieste della magistratura. Tutti elementi utili non soltanto alla comprensione del sistema di accoglienza nazionale ma anche indispensabili per capire come e cosa fare anche in sede Europea: mi pare che piegare tutto questo ad una nomina significhi svilire il significato della commissione stessa”.



ALLA CARICA Ed è solo un assaggio. Erasmo Palazzotto di Sel rincara infatti la dose: “Non abbiamo nulla di personale nei confronti di Gelli. Ma la logica non può essere quella di occupare posti e di piazzare alla prima occasione utile quelli che non è stato possibile premiare nell’ultima girandola degli incarichi: in questo modo si subordinano i lavori della commissione alle dinamiche interne al Pd e ai rapporti tra i partiti di maggioranza”. La questione insomma è tutta politica, specie per la natura e i compiti della Commissione in questione. “Avevamo già contestato la costruzione originaria dell’Ufficio di presidenza con due vicepresidenti di maggioranza in una commissione d’inchiesta che indaga su cose che riguardano questo governo. La gestione dei centri di accoglienza non riguarda i fatti del passato ma quello che si fa ora: insomma la maggioranza di governo non può pretendere di essere controllore e controllato. Su questo daremo battaglia – sottolinea Palazzotto – perché tutti gli aspetti emersi in questi mesi entrino nella relazione finale della commissione d’inchiesta a partire dai fenomeni corruttivi già emersi dalle inchieste sul Cara di Mineo e Mafia Capitale. Abbiamo individuato, specie rispetto ai grandi centri di accoglienza, una larga diffusione di fenomeni degenerativi. Una vera e propria holding della disperazione: basta pensare ai bilanci milionari di Mineo di cui una fetta importante è costituita dalle forniture spesso affidate a soggetti privi addirittura del certificato antimafia. Ma sarebbe riduttivo limitare lo sguardo ai soli fenomeni speculativi perché poi ci sono anche realtà assolutamente commendevoli che pur in condizioni di emergenza riescono a garantire condizioni di accoglienza dignitose. La comprensione di questi fenomeni deriva da un lavoro intenso di ispezione, di lettura delle carte e dei bilanci. E non vedo come Gelli possa recuperare questo deficit di conoscenza: né si tratta di un lavoro che si possa fare nei ritagli di tempo”</column>
        </table>
        <table name="tblWebData">
            <column name="Article">L'ex assessore comunale alla Casa era accusato di corruzione per asservimento della funzione. In una intercettazione Salvatore Buzzi aveva detto: &quot;Gli unici seri lì che n'pigliano soldi so’ Ozzimo&quot;, ma nella trascrizione mancava la 'n'. L'accusa ha comunque chiesto due anni e due mesi di carcere per la corruzione per atti contrari a doveri d’ufficio







di F. Q. | 15 dicembre 2015



Commenti







Più informazioni su: Corruzione, Mafia Capitale



Una “n” di meno era costata un’accusa per corruzione per asservimento della funzione a Daniele Ozzimo, esponente Pd che si era dimesso da assessore alla Casa di Roma a dicembre 2014 perché indagato nell’inchiesta Mafia Capitale e finito ai domiciliari lo scorso giugno.



I legali, Danilo Leva e Luca Petrucci, sono riusciti a far cadere l’accusa – come scrive Il Tempo – chiedendo che venisse riascoltata, nel corso dell’udienza davanti al giudice per l’udienza preliminare, un’intercettazione dell’ex ra delle cooperative rosse cosiderato dagli inquirenti braccio operativo dell’organizzazione. “Gli unici seri lì che pigliano i soldi so’ Ozzimo”, aveva detto Salvatore Buzzi (29 luglio 2014). La conversazione era riportata nell’ordinanza di custodia cautelare alla base della seconda tranche dell’operazione avvenuta lo scorso giugno. Una frase però contraria con quanto dichiarato a verbale dallo stesso Buzzi nell’interrogatorio del 26 giugno scorso, quando ai pm dichiarò che “Ozzimo era l’unico del Pd che non prendeva i soldi, l’unico”. Riascoltando l’intercettazione si è data la giusta interpretazione alla frase:”Gli unici seri lì che n’pigliano soldi so’ Ozzimo”. Dopo il riascolto in aula, i pm Cascini, Ielo e Tescaroli hanno convenuto che fosse impossibile, nel dubbio, sollecitare una condanna per il reato specifico.



Per Ozzimo comunque la procura di Roma, nel corso dell’udienza di lunedì, ha chiesto due anni e due mesi di carcere per la corruzione per atti contrari a doveri d’ufficio. La procura ha invece chiesto di condannare gli altri quattro imputati di Mafia Capitale che, come Ozzimo, hanno scelto il rito abbreviato: 2 anni e 3 mesi per l’ex consigliere comunale di Centro Democratico Massimo Caprari; 2 anni e 2 mesi per Gerardo e Tommaso Addeo, ex collaboratori di Luca Odevaine; 3 anni e 6 mesi per Paolo Solvi, collaboratore dell’ex presidente del X Municipio Andrea Tassone. Giovedì 17 dicembre la parola passa alla difesa, il 21 sono previste le eventuali repliche dell’accusa.</column>
        </table>
        <table name="tblWebData">
            <column name="Article">Rapporto Coldiretti su criminalità e filiera alimentare: &quot;26mila terreni in mano a condannati, anche per 416 bis&quot;. Critiche alla normativa sul riutilzzo dei beni sottratti ai clan. Caselli: &quot;Inceppamenti di varia natura&quot;. Bindi: &quot;Lombardia quarta regione per mafia&quot;. Cantone torna sulla polemica sugli anticorpi dopo l'arresto di Rizzi: &quot;Mai detto che a Milano non c'è corruzione&quot;







di F. Q. | 17 febbraio 2016



Commenti







Più informazioni su: Coldiretti, Gian Carlo Caselli, Mafia, Raffaele Cantone



Il giro d’affari delle agromafie ha superato i 16 miliardi di euro nel 2015. In Italia sono26.200 i terreni nelle mani di persone condannate in via definitiva per vari reati, compresi l’associazione mafiosa e lacontraffazione. Lo afferma il quarto Rapporto Agromafie elaborato da Coldiretti, Eurispes e Osservatorio sulla criminalità nell’agricoltura e sul sistema agroalimentare. Non basta: il mancato utilizzo dei beni confiscati alla criminalità organizzata comporta uno spreco di 20-25 miliardi di euro ogni anno. Complice di questa situazione, spiega il rapporto, il fatto che l’iter di sequestro, confisca e destinazione dei beni di provenienza mafiosa “si presenta lungo e confuso”.



“Le mafie sono in espansione in ogni comparto economico e, per quanto riguarda l’agroalimentare la loro filosofia è quella di sempre: ‘piatto ricco mi ci ficco’”, ha commentato Gian Carlo Caselli, presidente del Comitato scientifico dell’Osservatorio sulla criminalità nell’agricoltura e sul sistema agroalimentare. “Nell’agroalimentare c’è da guadagnare – ha detto ancora Caselli – se poi si gioca con un mazzo di carte truccato si guadagna ancora di più”. Per quanto riguarda i beni confiscati destinati alle attività socialmente utili, secondo Caselli, “sono una conquista democratica del nostro Paese, ma è un meccanismo che dobbiamo far funzionare. Purtroppo ci sono degli inceppamenti di varia natura da superare”.



Il legame tra beni confiscati alla criminalità ed economia del cibo è forte. Si stima che circa un immobile su cinque confiscato alla criminalità organizzata operi nel settore. Il 53,5% si concentra in Sicilia, il resto in Calabria (17,6%), Puglia (9,5%) e Campania (8%). Seguono con percentuali più contenute la Sardegna (2,3%), la Lombardia (1,6%), la Basilicata (1,5%) e il Piemonte (1,3%). Le altre regioni si attestano sotto l’1%. Dati che hanno visto Rosy Bindi, presidente della Commissione parlamentare antimafia, “un po’ meno ottimista”. La Lombardia, ha affermato, “è la quarta regione italiana per infiltrazioni criminali, con una forte presenza di camorra e ‘ndrangheta”.



La Direzione investigativa antimafia ha avviato un monitoraggio e i report – sottolinea Coldiretti – denunciano molte irregolarità con molti beni che risultano ancora occupati o dai mafiosi stessi o da loro parenti e prestanome. All’origine di ciò, ribadisce il rapporto, inadempienze, procedure farraginose, lungaggini burocratiche. I criminali che non vengono sgomberati dagli immobili godono persino del vantaggio di non dover pagare le tasse sul bene, poiché sequestrato.



Allla presentazione del rapporto Coldiretti ha partecipato anche Raffaele Cantone, presidente dell’Autorità nazionale anticorruzione, che è tornato sul tema degli “anticorpi” contro le tangenti dopol’arresto del consigliere regionale lombardo leghista Fabio Rizzi. “Non credo affatto che Milano sia una città indenne dalla corruzione, non l’ho mai pensato né detto”, ha precisato a proposito di una polemica di qualche mese fa sul confronto tra il capoluogo lombardo e la Roma di Mafia capitale. “Non credo che avere gli anticorpi significhi che non ci sia la corruzione- spiega Cantone- il mio ragionamento riguardava la capacità di quella città di mettere in campo gli anticorpi con riferimento a quanto avvenuto in Expo, e questo si è verificato”.



Anche Cantone – già magistrato anticamorra – ha sottolineato l’importanza di intervenire sulla legge che regola i beni confiscati. “Il riutilizzo dei beni delle mafie è essa stessa un’attività antimafia, perché si lanciano messaggi chiarissimi sulla capacità dello stato di intervenire”. Ma i problemi ci sono, in particolare “in Campania, Calabria e Sicilia”. Ma “si dovrebbe avere il coraggio, su alcuni beni che non sono utili, di prevedere anche meccanismi di dismissione e di lavorare meglio sui beni in una funzione che credo debba essere sempre più di start up economica”.</column>
        </table>
        <table name="tblWebData">
            <column name="Article">Roma &quot;giudica&quot; fascisti, politici rampanti, imprenditori ritenuti &quot;collusi&quot;, ma per gli avvocati è una mattinata come le altre per un caso &quot;montato ad arte da una regia che ben conosciamo, con clamore mediatico&quot;. Così i legali a celebrare 4 udienze a settimana come vorrebbero i giudici: &quot;Qui dentro non c'è un rilievo sociale&quot;







di Andrea Palladino | 5 novembre 2015



Commenti







Più informazioni su: Mafia Capitale, Massimo Carminati, Roma, Salvatore Buzzi



La frase del giorno se la aggiudica un avvocato, negando l’autorizzazione alle riprese televisive: “Non c’è un rilievo sociale, presidente, è un processo come altri”. Dietro alle sue spalle l’aula dedicata a Vittorio Occorsio è piena come non mai. Più di un centinaio di avvocati, decine di giornalisti, rappresentanti di associazioni, qualche curioso. Pochi imputati, che si contano sulle dita di una mano. Figure minori, a parte Luca Odevaine, l’esponente della sinistra del Pd romano, da qualche giorno ai domiciliari dopo 11 mesi di carcere. Il gotha della presunta associazione mafiosa contestata dalla Procura di Roma è lontana chilometri ed assiste in videoconferenza. Si ascolta appena il nome, annunciato dagli ufficiali di polizia giudiziaria, che certificano il rispetto di procedure e garanzie. I volti dei protagonisti più noti sono lontani, invisibili.



E’ Mafia Capitale. E’ l’inizio di quello che si preannuncia il processo al sistema Roma, dove si incrociano i destini di ex Nar, fascisti dei quartieri bene, politici rampanti che hanno deciso per anni il destino della città eterna, imprenditori definiti “collusi” nel capo d’imputazione, traffichini di ogni genere e veri Ras dei voti, gente de panza capace di racimolare migliaia di preferenze nelle periferie da sempre abbandonate.



Roma ingloba e digerisce tutto. Lascia poco spazio ai rituali, è lontana anni luce dalle aule bunker di Palermo, dove la forma – anche esterna al codice – prevale, sempre. Già alle 8.30, un’ora prima dell’ingresso nell’aula la calca preme davanti alla porta di ferro blu scura. “Prima gli avvocati”, spiega un maggiore dei carabinieri. E, con molta fatica, una parte consistente dell’ordine forense della Capitale guadagna l’aula tesserino alla mano, con uno stuolo di praticanti, assistenti, portaborse. L’importante è esserci, varcare la soglia del processo del secolo. “Boh, mi sa che sto a perde’ tempo – commenta un legale con la toga sulle spalle – non ho imputatati da difendere qui dentro”.



Ad aprire il fuoco di fila della difesa – che si preannuncia particolarmente intenso – è l’avvocato Giosuè Naso, difensore di Massimo Carminati, del suo braccio destro Riccardo Brugia (che il legale chiama “il suo occhio destro”, per cercare la fin troppo facile battuta) e Fabrizio Testa. Contesta il decreto del presidente del collegio che ha disposto la partecipazione attraverso la video conferenza per gli imputati con l’accusa di associazione mafiosa: “Questo è un processetto, presidente – ha scandito il legale – montato ad arte da una regia che ben conosciamo, con clamore mediatico. Ma, tecnicamente, è soloun processetto”. Poi fa capire che difficilmente le difese accetteranno il fitto calendario di 4 udienze a settimana, programmato dal presidente della decima sezione del tribunale di Roma. A rispondere è uno dei tre pubblici ministeri scesi dagli uffici della Procura per sostenere l’accusa, Giuseppe Cascini: “Non è possibile trasferire a Rebibbia detenuti che gestivano la mensa di quel carcere; come non è possibile mantenere nella stessa struttura persone accusate di far parte di una medesima associazione di stampo mafioso”, ha commentato chiedendo al collegio di mantenere il decreto che dispone la videoconferenza e la detenzione in strutture diverse da Rebibbia per Carminati eBuzzi.



Questioni preliminari, sollevate dalla difesa che punta a smontare ogni valenza simbolica del processo. La parola chiave che gira tra i legali romani è fin troppo chiara: normale amministrazione, un’udienza come altre, nessun clamore, nessuna mafia. E’ in fondo il proseguimento della tattica che aveva portato la camera penale di Roma a denunciare 96 giornalisti – tra cronisti e direttori – per la divulgazione di brani delle ordinanze di custodia cautelare e delle informative del Ros dei carabinieri. Quelle parole del mondo di mezzo intercettate dal Ros per anni, che raccontano meglio di qualunque cosa il ventre profondo della Capitale, contano eccome in una Roma costretta a guardarsi allo specchio. Mentre nell’aula Occorsio riprende la prima udienza, tra eccezioni e richiami alla procedura, nei corridoi della città giudiziaria appaiono altri pezzi di un racconto alla ricerca di una sintesi. Piccole batterie di periferia, storie di traffici e “impicci”, braccia tatuate e magliette attillate. Imputati di altri “processetti” che guardano sfilare avvocati, giornalisti, curiosi e qualche volto noto. Roma l’eterna oggi si incrocia dalle parti di piazzale Clodio.</column>
        </table>
        <table name="tblWebData">
            <column name="Article">La storica imbarcazione appartenuta al Duce figura tra i beni per 28 milioni di euro confiscati dalla Guardia di Finanza di Roma ad un imprenditore, legato alle cooperative &quot;Domus Caritatis&quot; di Tiziano Zuccolo e alla &quot;Eriches 29&quot; di Salvatore Buzzi







di F. Q. | 1 febbraio 2016



Commenti







Più informazioni su: Mafia Capitale, Massimo Carminati, Procura di Roma, Roma, Salvatore Buzzi



Che il ricordo del Duce albergasse da sempre nel cuore di molti politici e amministratori romani finiti nell’inchiesta di Mafia Capitale era noto. Ora si scopre anche che una delle persone finite sotto la lente di ingrandimento della Procura di Roma era proprietario della “Fiamma Nera“, la storica imbarcazione appartenuta a Benito Mussolini. Il natante figura tra i beni per 28 milioni di euro sequestrati dalla Guardia di Finanza di Roma ad un imprenditore, legato ad alcune cooperative finite nell’ inchiesta Mafia Capitale. Le Fiamme Gialle della compagnia di Fiumicino, coordinati dalla Direzione Distrettuale Antimafia della procura di Roma, hanno sequestrato32 terreni e 75 immobili, alcuni dei quali concessi in locazione allaDomus Caritatis di Tiziano Zuccolo e alla Eriches 29 diSalvatore Buzzi.











Dagli accertamenti economico-patrimoniali delle Fiamme Gialle della Compagnia di Fiumicino, coordinati dalla Direzione Distrettuale Antimafia della Procura della Repubblica di Roma, sarebbe emersa, secondo l’accusa, “la grande sproporzione tra i redditi dichiarati dall’imprenditore e l’elevato tenore di vita probabilmente dievasione fiscale e di fallimenti pilotati“.



Applicando la normativa prevista dal Codice Antimafia, l’Autorità Giudiziaria ha disposto nei confronti dell’imprenditore e di altre due persone il sequestro di 75 immobili e 32 terreni, per un valore stimato in circa 28 milioni. Tra questi alcuni vani di un castello, locali del “Palazzo Noccioli” a Fiumicino, diverse tenute, appartamenti, uffici e negozi ubicati a Roma, quote societarie e disponibilità bancarie e finanziarie. Oltre a due autovetture di lusso, sigilli anche a due barche di lusso tra cui Konigin II, ovvero lo yacht di Benito Mussolini ribattezzato “Fiamma Nera”.



La storia di quest’ultima è particolarmente travagliata. Come ricorda la Guardia di Finanza, dopo essere stata acquistata nel 1935 dal gerarca fascista Alessandro Parisi Nobile, le venne imposto il nome di ”Fiamma Nera” per esserne quindi oggetto di dono al Duce. Nel 1943, alla vigilia della caduta del regime fascista, la barca fu affondata dal proprio armatore per impedire che cadesse in mano ai tedeschi e, caduto il regime, recuperata e restaurata ad opera del conte Sereni e rinominata “Serenella”.



Dopo una serie di passaggi di proprietà e vari cambi di denominazione, fu acquistata da una delle società sottoposte a sequestro, le cui quote, inizialmente intestate al figlio dell’imprenditore destinatario del provvedimento di sequestro, sono state successivamente trasferite ad uno dei “prestanome”. L’attività si inquadra in un più ampio monitoraggio, sviluppato negli ultimi mesi dalle Fiamme Gialle di Roma, rivolto all’individuazione di grandi patrimoni immobiliari, soprattutto se affidati a società interposte o “di comodo”, sottratti all’imposizione sui redditi.



Finora ammontano a12,5 milioni di euro gli affitti di appartamenti e ville non dichiarati al fisco che sono stati proposti all’Agenzia delle Entrate per il recupero a tassazione, nonché sequestrati appartamenti e terreni per oltre 500mila euro per cautelare l’erario per i crediti vantati in relazione alle imposte evase, alle sanzioni ed agli interessi maturati.</column>
        </table>
        <table name="tblWebData">
            <column name="Article">L'ex ad di Ama torna a parlare in aula del tema dei presunti fondi arrivati dal braccio destro di Carminati precisando le cifre. Ex sindaco: &quot;E' la terza volta che ripete falsità&quot;







di F. Q. | 2 febbraio 2016



Commenti







Più informazioni su: Gianni Alemanno, Mafia Capitale, Massimo Carminati, Salvatore Buzzi



“Da Buzzi 200mila euro in contanti per la campagna elettorale di Visconti e Alemanno, e a sostegno della Fondazione nuova Italia”. L’ex amministratore delegato di Ama esponente della ristretta cerchia dell’allora primo cittadino, Franco Panzironi, torna a parlare nell’aula bunker di Rebibbia dove si tiene il maxi processo a Mafia Capitale. Dopo le dichiarazioni spontanee di lunedì, l’ex ad dell’azienda romana dei rifiuti imputato per associazione di stampo mafioso, torna sul tema dei presunti fondi arrivati da Salvatore Buzzi alla Fondazione nuova Italia di Alemanno. Rispetto a ieri, però, snocciola cifre. “Tra ottobre e dicembre 2012, quando ero segretario della Fondazione nuova Italia – dice Panzironi – l’ex assessore comunale Visconti e Alemanno mi comunicarono che Buzzi voleva versare un contributo di 400mila euro per le campagne elettorali (regionali per Visconti e comunali per Alemanno) e come sostegno alla Fondazione. Successivamente circa 200mila euro vennero portati nei locali della Fondazione, in contanti e a più riprese, che Visconti o chi per lui ritirarono”.



“Volevo precisare che Buzzi – ha aggiunto Panzironi – mi fu presentato da Alemanno nella sua stanza di sindaco del comune di Roma alla fine del 2012. Lì mi accorsi che i due si conoscevano già da tempo e avevano un rapporto confidenziale”. Panzironi ha concluso raccontando che “dopo un incontro con Buzzi, Alemanno mi disse che lo stesso Buzzi voleva elargire un contributo direttamente alla Fondazione di altri 40mila euro. Anche Buzzi mi confermò il versamento di quell’importo”.



“E’ la terza volta, tra interrogatori e dichiarazioni spontanee in tribunale, che Franco Panzironi ripete le stesse falsità, prive di ogni riscontro nelle carte processuali. Sono fatti che fanno già parte delle accuse del processo che comincerà il 23 marzo, in cui sono stato rinviato a giudizio per il versamento ufficiale di 40mila euro alla Fondazione Nuova Italia” dichiara Alemanno in una nota aggiungendo che “l’unica novità è che ogni volta che Franco Panzironi prende la parola fa confusione fra diverse cifre accumulando imprecisioni su imprecisioni. Si tratta, lo ripeto ancora una volta, di dichiarazioni contraddittorie e prive di ogni riscontro, che vengono rilasciate da una persona che è in stato didetenzione preventiva ormai da 14 mesi”.



L’ex sindaco di Roma non comparirà come imputato nel maxiprocesso alla presunta mafia capitolina capeggiata – secondo gli inquirenti – dall’ex NarMassimo Carminati., dopo che il 21 gennaio i giudici hanno respinto l’istanza di riunificazione avanzata dalla Procura. La prima udienza del procedimento a carico di Alemanno, a cui la procura contesta i reati di corruzione e finanziamento illecito, resta fissata al prossimo 23 marzo davanti ai giudici della II sezione così come stabilito il 18 dicembre scorso dal gup.</column>
        </table>
        <table name="tblWebData">
            <column name="Article">Secondo gli inquirenti, il capogruppo del Pd alla Regione Lazio avrebbe favorito la presunta cupola attraverso due emendamenti studiati per permettere l’erogazione dei fondi regionali direttamente ai municipi di Roma Capitale, aggirando i controlli del Campidoglio, per far sì che potessero essere finanziati progetti riguardanti “la tutela ambientale” e “la riqualificazione urbana”, attività prevalenti del sodalizio criminale







di Luca Teolato | 11 novembre 2015



Commenti







Più informazioni su: Luca Gramazio, Mafia Capitale, Marco Vincenzi, Movimento 5 Stelle, Regione Lazio, Roma, Salvatore Buzzi



Nonostante il processo Mafia Capitale sia già iniziato, le indagini sul “mondo di mezzo” proseguono ed il nome di Marco Vincenzi, l’ex capogruppo del Pd in Regione Lazio, spunta nel registro degli indagati. Al centro dell’inchiesta dei Ros ruotano i due presunti emendamenti pro Buzzi che IlFattoQuotidiano.it ha già raccontato lo scorso giugno.



Gli emendamenti in questione che portano la firma di Vincenzi, scovati al tempo dai consiglieri del M5S in Regione, sarebbero stati studiati per permettere l’erogazione dei fondi regionali direttamente ai municipi di Roma Capitale, aggirando i controlli del Campidoglio, per far sì che potessero essere finanziati anche progetti riguardanti “la tutela ambientale” e “la riqualificazione urbana”, attività prevalenti del sodalizio criminale romano.



“In data 11 luglio 2014 – scrivono gli investigatori – nel mentre era in corso la definizione della gara relativa alla pulizia delle spiagge in parola, le attività tecniche facevano emergere la possibilità che il sodalizio indagato potesse gestire un ulteriore finanziamento della Regione Lazio, pari a circa 1,2 milioni di euro, anche questi ottenuti grazie all’intervento del consigliere regionale Luca Gramazio”. “Le progressioni investigative – prosegue l’informativa – evidenziavano poi che tale somma veniva poi incrementata a 1,8 milioni di euro, grazie ad un ulteriore finanziamento di 600 mila euro, ottenuto attraverso l’intervento di Marco Vincenzi, consigliere regionale e capogruppo del Pd alla Regione Lazio”.



Un accordo bipartisan tra l’ex consigliere regionale di Fi Gramazio (sotto processo per Mafia Capitale) e l’ex capogruppo Pd Vincenzi che gli investigatori presumono essere stato stretto per favorire l’organizzazione criminale. Vincenzi a giugno scorso, una volta scovati gli emendamenti incriminati dai consiglieri del M5S, in poche ore aveva dato tre versioni differenti della vicenda a IlFattoQuotidiano.it. Aveva prima negato di averli presentati in commissione bilancio, poi, messo alle strette dall’incalzare degli eventi, il suo staff aveva precisato che gli emendamenti erano stati effettivamente presentati ma che il giorno della votazione Vincenzi non c’era. Infine, dopo che IlFattoQuotidiano.it aveva recuperato il verbale della commissione bilancio dal quale si evinceva la sua presenza, lo staff aveva assicurato che Vincenzi non aveva partecipato alla votazione.



Una vicenda quasi surreale che ora assume contorni più definiti. “I verbali dei Ros – spiega Valentina Corrado, capogruppo M5S in Regione – confermano quanto avevamo denunciato lo scorso giugno. Alla Pisana esisteva un’alleanza Pd-Pdl per favorire le aziende del sodalizio criminale Buzzi-Carminati. Quando lo dichiarammo in aula, portando gli emendamenti di quella sessione di bilancio come prova, si alzò un coro univoco di sdegno ed iniziò l’ennesima pantomima fatta di comunicati stampa smentiti dai verbali di commissione e il giorno dopo depositammo la documentazione in Procura. Ormai è evidente a tutti che Vincenzi è indagato per Mafia Capitale e che quindi si deve dimettere e che il Lazio deve tornare al voto, lasciando decidere ai cittadini laziali – conclude la Corrado – se continuare ad affidare la Regione a chi oggi deve giustificare i propri contatti con individui detenuti con il 416 bis”.</column>
        </table>
        <table name="tblWebData">
            <column name="Article">Può essere la giornata decisiva per il campionato: domenica va in scena il derby d'Italia, lunedì sfida tra i viola e i partenopei. Sabato dedicato alla corsa per il terzo posto. Il Milan in casa con il Toro per continuare la rimonta Champions







di Lorenzo Vendemiale | 27 febbraio 2016



Commenti







Più informazioni su: Juventus, Roma



Senza esagerazioni: può essere la giornata più importante del campionato. Domenica seraJuventus-Inter, lunedì Fiorentina-Napoli. La corsa allo scudetto passa da questa sfida a distanza, in cui il distacco fra le prime due potrebbe dilatarsi o ribaltarsi. Il sabato del 27° turno, invece, è dedicato alla lotta per il terzo posto: la Roma sul difficile campo di Empoli, il Milan in casa contro il Torino per continuare la rimonta Champions. È contorno, ma anche domenica offre una sfida per altri versi drammatica:Sampdoria eFrosinone a Marassi si giocano una buona fetta di salvezza. Persino l’Hellas può sperare se vince a Udine.



LA SFIDA – FIORENTINA-NAPOLI, ULTIMA SPIAGGIA PER LE DELUSE DI COPPA

Fuori ai sedicesimi, dopo essere state indicate come favorite per la coppa. Una bella delusione, non c’è che dire. Napoli e Fiorentina sono uscite troppo presto dall’Europa League. Contro avversarie diverse (il Villarreal tosto ma non imbattibile, il Tottenham oggettivamente più forte), in maniera differente. Il risultato non cambia, però: uno dei principali obiettivi stagionali è sfumato. Resta il campionato, i sogni dello scudetto e di una qualificazione in Champions altrettanto clamorosa. Lo scontro diretto di lunedì sera a Firenze diventa decisivo. All’andata gli ospiti giocarono bene ma pagarono le disattenzioni e lo strapotere di Higuain. Ora il momento è diverso: i viola hanno rallentato, gli azzurri sono in flessione di risultati (non vincono da 4 partite), più che di gioco, ma con un altro passo falso entrerebbero ufficialmente in crisi. Chi vince si rilancia, chi perde si ridimensiona. Anche il pareggio saprebbe di sconfitta.



DIAMO I NUMERI – FROSINONE-SAMP, COME DAVIDE CONTRO GOLIA

10:i mesi senza vittoria in trasferta per il Verona. A Udine l’Hellas si gioca le ultime speranze di salvezza. Ma in casa dei friulani nella sua storia ha sempre vinto.

68: i milioni di euro di differenza tra il valore della rosa della Sampdoria e quello del Frosinone (fonte Transfermarkt.it). Un abisso che in classifica vale solo 2 punti di distacco. La sfida di domani sa di spareggio.

71: lapercentuale di vittorie della Roma dall’arrivo di Spalletti in panchina. Con Garcia era del 47%.



IL FATTO – C’È IL (FU) DERBY D’ITALIA: DA 13 ANNI NON VALE LO SCUDETTO

Juventus-Inter non è mai una partita qualsiasi. Da troppo tempo, però, diderby d’Italia ha solo il nome, il ricordo di sfide passate. Sono 13 anni che la partita principe della Serie A non mette in palio lo scudetto. Era il 2003, la Juve di Lippi asfaltò 3-0 l’Inter di Cuper e volò verso il titolo. Poi più nulla. Tante sfide spettacolari, sentite, anche decisive. Ma solo per una delle due: l’altra giocava per far perdere i rivali (senza quasi mai riuscirci, per giunta). È stato così nell’erapre-Calciopoli dominata dai bianconeri, poi nel corso dell’egemonia nerazzurra targata Mancini-Mourinho, quindi di nuovo negli ultimi cinque anni degli scudetti di Conte e Allegri. Il copione si ripropone anche quest’anno. E non lo ha stravolto neppure la sfida dell’andata, quando i bianconeri sembravano agonizzanti e l’Inter ebbe forse la colpa di non “ammazzarli”. Quattro mesi dopo le posizioni di forza si sono ribaltate: la Juve marcia verso il quinto scudetto di fila, i nerazzurri sono in crisi profonda e vedono allontanarsi anche la qualificazione in Champions. Roma e Fiorentina hanno una marcia in più: per l’Inter frenare l’odiata Juventus resta uno degli ultimi obiettivi stagionali. Poca cosa per loro, e per quello che fu il derby d’Italia.



27? GIORNATA

Empoli-Roma sabato ore 18

Milan-Torino sabato ore 20.45

Palermo-Bologna domenica ore 12.30

Carpi-Atalanta domenica ore 15

Chievo Verona-Genoa domenica ore 15

Sampdoria-Frosinone domenica ore 15

Udinese-Hellas Verona domenica ore 15

Juventus-Inter domenica ore 20.45

Lazio-Sassuolo lunedì ore 19

Fiorentina-Napoli lunedì ore 21



Twitter: @lVendemiale</column>
        </table>
        <table name="tblWebData">
            <column name="Article">A dirlo è la &quot;relazione annuale Anticorruzione&quot; del segretario generale e guida della Direzione trasparenza Serafine Buarné e pubblicata da il Messaggero: &quot;Manca una cultura dell'etica e la trasparenza viene vissuta come un mero adempimento&quot;







di F. Q. | 25 gennaio 2016



Commenti







Più informazioni su: Corruzione, Mafia Capitale, Roma



“Eventi corruttivi hanno attraversato tutte le aree a rischio del Comune di Roma“. “Manca una cultura dell’etica e la trasparenza viene vissuta come un mero adempimento”. E infine, anche dopo Mafia Capitale, “emerge la saldatura tra mafia e politica”. E’ questa l’analisi sulla situazione del Campidoglio nel 2015, illustrata nella “relazione annuale Anticorruzione” del segretario generale del Comune e guida della Direzione Trasparenza Serafine Buarné. “Si può constatare”, si legge nel documento pubblicato da il Messaggero, “che gli eventi corruttivi verosimilmente hanno attraversato trasversalmente tutte le aree a rischio”.



Nel corso dell’anno sono stati registrati 150 casi di violazione delle regole, di cui “61 penalmente rilevanti” e 26 episodi di corruzione. In totale sono 22 i dipendenti indagati. I settori più interessati: servizi e forniture, area controlli e affidamento lavori. Le irregolarità sarebbero state possibili anche perché il “Sistema dei controlli interni” del 2013, secondo quanto evidenziato dai tecnici, non è mai stato attuato.



In generale viene evidenziato come il Campidoglio sia caratterizzato da una “macchina amministrativa macroscopica dove la dimensione e la complessità della macrostruttura costringono ad operare in condizioni di particolare difficoltà organizzativa”. Nel Comune, scrive il segretario generale, “emerge la saldatura tra mafia e politica e si realizza attraverso una rete capillare di relazioni, che mirano ad alterare le determinazioni della pubblica amministrazione”.</column>
        </table>
        <table name="tblWebData">
            <column name="Article">L'ex braccio destro del presidente della Regione Lazio, che aveva rassegnato le dimissioni il 24 marzo scorso, andrà a processo con il giudizio immediato da lui stesso sollecitato insieme a Mario Monge, dirigente della cooperativa Sol.Co. La Procura contesta ai due la turbativa d’asta e la rivelazione di segreti d’ufficio legate all’assegnazione, nel 2014, dell’appalto del servizio Recup, il centro unico di prenotazione della sanità laziale







di F. Q. | 11 novembre 2015



Commenti







Più informazioni su: Mafia Capitale, Nicola Zingaretti, Regione Lazio, Roma



Maurizio Venafro andrà a processo. L’ex capo di gabinetto del presidente della Regione Lazio Nicola Zingaretti, che aveva rassegnato le dimissioni il 24 marzo scorso, è stato rinviato a giudizo insieme a Mario Monge, dirigente della cooperativa Sol.Co., nell’ambito dell’inchiesta Mafia Capitale. Venafro è finito sotto processo con il giudizio immediato, rito da lui sollecitato.



Accogliendo la richiesta di giudizio immediato, il gup Giovanni Giorgianni ha fissato l’udienza il 17 febbraio. Per Monge il rinvio a giudizio è stato disposto con il rito ordinario. Il processo si svolgerà davanti ai giudici della Seconda sezione penale, che non è la stessa davanti alla quale si sta celebrando il maxiprocesso a Mafia Capitale.



La Procura contesta ai due indagati la turbativa d’asta e la rivelazione di segreti d’ufficio legate all’assegnazione, nel 2014, dell’appalto del servizio Recup, il centro unico di prenotazione della sanità laziale. In particolare, secondo i pm di piazzale Clodio, l’appalto sarebbe stato aggiudicato in un’ottica di spartizione tra cooperative vicine ad ambienti di destra e di sinistra. La gara fu poi sospesa su iniziativa di Zingaretti dopo gli sviluppi dell’inchiesta su Mafia Capitale. Nel rinviare a giudizio Venafro e Monge, il gup Giorgianni ha ammesso come parti civili la Regione Lazio, la cooperativa Capodarco e la Assoconsum.



Venafro compare anche in un’altra tranche dell’inchiesta della Procura di Roma. A chiamarlo in causa è Guido Magrini, direttore del dipartimento Politiche sociali finito ai domiciliari il 5 giugno. L’11 dicembre 2013 il dirigente della Pisana è in compagnia di Salvatore Buzzi, braccio operativo della cupola, che gli passa al telefono Daniele Ozzimo, assessore alla Casa del Comune di Roma finito agli arresti, cui spiega per filo e per segno tutto l’iter amministrativo avviato per favorire il sodalizio. In ballo c’è il Piano Straordinario Emergenza Casa: “Stamattina abbiamo chiuso con Maurizio Venafro e con De Filippis (Raniero, dirigente della Pisana, ndr) un po’ il pacchetto – racconta Magrini – loro stanno preparando per il 17 dicembre che è martedì, la prossima Giunta, una delibera quadro che riguarda l’accordo co’ Roma Comune sul tema generale della casa, i fondi alla cassa deposi… tutto quello di cui avete parlato, oh. Poi invece io vado in autonomia con una mia delibera…” che “porterebbe a Roma 7 milioni e 100/sette milioni e 2 più o meno”. Soldi su cui Buzzi era pronto a mettere le mani in cambio del salvataggio della coop Deposito Locomotive Roma San Lorenzo, cara al Campidoglio.</column>
        </table>
        <table name="tblWebData">
            <column name="Article">di Loretta Napoleoni | 6 marzo 2016</column>
        </table>
        <table name="tblWebData">
            <column name="Article">di Enrico Fierro | 9 novembre 2015</column>
        </table>
        <table name="tblWebData">
            <column name="Article">di F. Q. | 29 agosto 2015



Commenti







Più informazioni su: Il Fatto Quotidiano, Mafia Capitale, Massimo Carminati, Salvatore Buzzi













Così come annunciato, la festa romana delFatto Quotidiano si apre con la lettura delle intercettazioni dell’inchiesta “Mondo di mezzo” sulla criminalità organizzata capitolina. Sul palco “il Dandi” Claudio Santamaria, “il Libanese” Francesco Montanari e Veronica Gentili. L’evento Romanzo Capitale, che apre due giorni, aveva provocato i malumori della direzione dell’Isola del cinema, la manifestazione estiva all’isola Tiberina che in origine doveva ospitate la kermesse del Fatto Quotidiano, tant’è che il nostro giornale ha deciso all’ultimo di cambiare location contro ogni forma di bavaglio o censura</column>
        </table>
        <table name="tblWebData">
            <column name="Article">di F. Q. | 4 novembre 2015



Commenti







Più informazioni su: Campidoglio, Comune di Roma, Mafia Capitale, Massimo Carminati, Roma, Salvatore Buzzi



“È la teoria del mondo di mezzo, compà. Ci stanno, come se dice, i vivi sopra e li morti sotto e noi stamo ner mezzo… Ce sta un mondo in mezzo in cui tutti si incontrano e dici: cazzo, com’è possibile che… un domani io posso stare a cena con Berlusconi?… Il mondo di mezzo è quello invece dove tutto si incontra (…) Tu stai lì, ma non per una questione di ceto: per una questione di merito, no? Allora nel mezzo anche la persona che sta nel sovramondo ha interesse che qualcuno del sottomondo gli faccia delle cose che non le può fare nessuno. E tutto si mischia. Capito?”(Massimo Carminati).



“La mucca, se nun magna, nun pò essere munta” (Salvatore Buzzi).



“Qua deve portà i sordi… è il benzinaio… Forse non ha capito: me deve dà mille e cinque… M’hai capito bene? Vengo là e te stacco il collo” (Matteo Calvio, detto “Spezzapollici”, addetto al recupero crediti).



“Quando uno picchia qualcuno è perché se vede che ha fatto quarcosa, sennò nun lo picchiano” (Roberto Lacopo)



“A me Massimo me s’è magnato e me s’è ricacato” (Spezzapollici su Carminati)



“Adesso si va a bussacchiare… Che progetti c’avete?… Teneteci presenti per i progetti che c’avete, che te serve? Che cosa posso fare? Come posso guadagnare, che te serve il movimento terra? Che ti attacco i manifesti? Che ti pulisco il culo? Ecco, te lo faccio io. Perché se poi vengo a sape’ che te lo fa un altro, è ‘na cosa sgradevole” (Carminati dopo la vittoria di Marino).



“Se vinceva Alemanno ce l’avevamo tutti comprati, partivamo… fiuuuuuu!” (Buzzi)



Buzzi: “Sto in giro per i Dipartimenti a saluta’ le persone”.



Carminati: “Bisogna vendere il prodotto, amico mio, eh. Bisogna vendersi come le puttane adesso… Mettiti la minigonna e vai a batte co’ questi”



“Lui (Marino, ndr) se resta sindaco altri tre anni e mezzo, con il mio amico capogruppo se magnamo Roma” (Buzzi).



“Tu c’hai idea quanto ce guadagno sugli immigrati? Eh? Il traffico di droga rende de meno!” (Buzzi).



“E mo’ lo famo strillà come n’aquila sgozzata!” (Carminati su Riccardo Mancini).



“A me già me rode il culo che il guadagno nostro è basso… Dije che sennò viene qua il Re di Roma, tu sei un sottoposto. È il re di Roma che viene qua, io vado, entro dalla porta principale, vede io che gli combino, a me nun me rompesse il cazzo, a me: chiudesse subito la pratica là” (Carminati su Mancini).



“Patti chiari e begli amici… Lui ce la fa a tenersi er cecio ar culo secondo te? No! Nun ce la fa” (Carminati dopo che Mancini viene indagato).



“Più di sei mesi non puoi stà: meglio uscì dopo sei mesi con gli amici, che uscì dopo tre mesi con i nemici. Vaffanculo, tre mesi de Regina Coeli me li faccio fumando. Che poi la differenza è questa, perché dopo sei mesi te devono mette fuori (…) Tanti nemici tanti onori, diceva la Bonanima. ‘Ma mori subito’, come dice adesso il mio amico Samurai (Carminati, ndr)” (Buzzi dopo l’arresto di Mancini, 7.8.2014).



“Noi non sfruttamo nessuno, noi semo gente de sinistra” (Buzzi).



“A me me piace Matteo Renzi, che cazzo vuoi? Tu glie devi di’: “Noi siamo diventati tutti renziani, ce devi di’ che cazzo me dai in cambio?” (Buzzi).



“Possiamo pure quantificare, guarda. Se me dai cento persone, facciamo un euro a persona” (Luca Odevaine).



“È andata bene, quel passaggio in Regione è andato bene! Me faccio ‘na pippa e me butto pure nel Tevere mentre passa” (Buzzi).



“Gli ho parlato in francese stretto, ho detto: senti, o è sì o è no, non ce poi rompe il cazzo così, eh” (Buzzi).



“Questi consiglieri comunali devono sta’ ai nostri ordini. Ma perché io devo sta’ agli ordini tuoi? Te pago, ma vaffanculo!” (Carminati).



“Du calci in culo… ti ammazzo… Io non vengo sul tuo, tu non vieni sul mio e nessuno va su nessuno” (Buzzi).



“Poi sai che succede, come cinque anni fa, tutti i funzionari trovavano tra gli antenati il nonno fascista, mo troveranno tutti il nonno comunista (…). Nun c’hanno dignità, li funzionari” (Buzzi).



“Certo che non stanno messi troppo bene ‘sti consiglieri in termini de moralità” (Alessandra Garrone, compagna di Buzzi).



Da il Fatto Quotidiano del 3 novembre 2015</column>
        </table>
        <table name="tblWebData">
            <column name="Article">di F. Q. | 31 ottobre 2015



Commenti







Più informazioni su: Mafia Capitale



DOMENICA 1° NOVEMBRE IN EDICOLA



I PM VOGLIONO IL DOSSIER DEI 101

Mafia Capitale. I nomi, i rapporti e gli affari con Buzzi, Carminati &amp; C.



ROMA-MILANO (E RITORNO) L’editoriale di Marco Travaglio

Che sarà mai questo mirabolante “modello Milano” che, giubilato Marino in tempo per il Giubileo, il nostro premier ha in mente per salvare Roma dal baratro in cui l’ha cacciata il suo stesso partito? Tre ipotesi si rincorrono. 1) “Modello Milano” significa prendere il prefetto meneghino Francesco Paolo Tronca e farlo commissario del Comune di Roma per “dare inizio al Dream Team” (Matteo Renzi dixit), “così il Giubileo andrà bene come l’Expo” (Angelino Alfano).



NAPOLITANO, IL PAPA, D’ALEMA LA VERA STORIA DELLA CADUTA

Dall’affare scontrini alla fuga dei renziani; dalla campagna online alle lacrime della piazza, e via dicendo fino all’accoltellamento dei 26 – secondo il sindaco – con un unico mandante. La parabola finale del Marziano giorno per giorno. Le ingerenze e le pressioni dei vertici vecchi e nuovi del partito. Di Luca De Carolis e Paola Zanca



L’INTERVISTA A LANDINI – RENZI? MEGLIO LA MERKEL. ORA LE FIRME PER IL REFERENDUM

Così il leader della Fiom: “La Cancelliera dice di voler estendere i diritti, noi qui in Italia li togliamo. Come Fiom, chiederemo ai nostri iscritti se il governo debba impegnarsi a cancellare quelle norme. Dal Jobs Act alla riforma della Costituzione: puntiamo a un milione di firme”. Di Salvatore Cannavò



DEBITO, RIFORME, DEFICIT, SPREAD: DRAGHI SPIEGATO A MATTEO RENZI

Dall’italiano al renziano. Stefano Feltri traduce in pillole il Bilancio di metà mandato stilato dal presidente della Bce, in una lunga intervista rilasciata al Sole 24 Ore. Dalla necessità di riforme strutturali, slegate all’andamento dello spread, agli effetti positivi e negativi di una bassa inflazione sui tassi d’interesse e sul debito. I tanti messaggi di Draghi destinati al premier.



“CASO PALENZONA, NÉ ILLECITI NÉ LEGAMI CON COSA NOSTRA”

Il tribunale del Riesame di Firenze ha azzerato le accuse della procura Antimafia e annullato i decreti di sequestro al n. 2 di Unicredit. Secondo i magistrati non c’è stato “nessun favore della banca all’imprenditore Andrea Bulgarella”. Di Davide Vecchi



UN CARICO DI BOMBE TRA I PASSEGGERI IN TRANSITO

Ordigni in pista. All’aeroporto di Cagliari giovedì, come al solito, c’era un gran traffico di navette, passeggeri, mezzi carichi di bagagli. Sull’asfalto del terminal, nel trambusto generale, sono spuntati però anche dei grossi pacchi, avvolti da una spessa rete metallica. Al loro interno c’erano delle grosse bombe. Si esatto bombe, dirette in Arabia Saudita. Di Maddalena Brunetti



RIECCO SCARONI: A MILANO B. VUOLE SINDACO L’EX AD ENI

Ritorno alle origini. Il manager di Vicenza, che a Milano ha studiato, è stato arrestato, indagato, condannato, prosciolto, è nella rosa dei candidati del leader di Forza Italia. Di Gianni Barbacetto



RIMASUGLI – CHICCO TESTA, LO STATO BRUTTO, LA LOGICA FORMALE E LA METRO C La rubrica di Marco Palombi

“Chicco Testa è stato un po’ tutto – comunista e liberista, ambientalista e nuclearista, manager di grandi aziende pubbliche e lobbista dei privati – quindi è bello scoprire che sia ancora dotato di una certa virginale capacità di stupore”.



IL CASO MARINO È UN CASO ITALIA Il commentodi Furio Colombo

“Il caso Marino, che occupa Roma, è molto più strano di quanto non sembri dalle discussioni che lo circondano. Marino ha un suo partito che non lo vuole e una sua folla che lo vuole, ma la folla vota il partito che lo rifiuta e il partito che lo rifiuta non ha una folla ma soltanto dei dirigenti strettamente osservanti di qualche regola che non conosciamo. Condannano stando seduti lontano e guardando altrove”.



REFERENDUM SU ERDOGAN TURCHIA SPACCATA NELL’URNA

Oggi il voto. Alle urne sono attesi il 90% degli aventi diritto. In Turchia oggi si sceglie tra passato e futuro. Il passato è Erdogan, al potere dal 2008. Il futuro è ancora da decidere, ma a Istanbul in tanti chiedono democrazia e libertà. Di Marco Barbonaglia



L’INTERVISTA AL REGISTA NEWYORKESE PETER BOGDANOVICH – Di Malcom Pagani

“Da 30 anni cerco di finire l’ultimo film di Welles. Fu lui stesso a chiedermi di completare “The Other Side Of The Wind”. A distanza di tanti anni non l’ho portato a termine, ma forse da domani ci riprovo”.



IL MAGICO MONDO DI “ULISSE” DOVE A TUTTO C’È RIMEDIO

Altro che tagli alla ricerca, alla Sanità. Nel mondo di Ulisse l’umanità ha ancora un avvenire davanti; la tecnica è un’opportunità di sviluppo, e la comunità internazionale degli scienziati lavora non solo per noi, ma nonostante noi e i nostri sfasci finanziari e morali. Di Daniela Ranieri</column>
        </table>
        <table name="tblWebData">
            <column name="Article">La scrittrice, recentemente premiata dal presidente Barack Obama con la National Medals of Arts and Humanities, ha raccontato &quot;In altre parole&quot; la sua passione per il Belpaese e per l'italiano







di F. Q. | 17 febbraio 2016



Commenti







Più informazioni su: Libri



“Sono in estasi. Roma è come un balsamo dell’anima”. Eppure mentre la scrittriceJhumpa Lahiri era a Princeton, dove insegna scrittura creativa, Roma è stata travolta dal caso Marino e da Mafia Capitale e nonostante la felicità non nasconde un certo stupore perché adesso “la città è vuota e degradata”. La sua scrivania in America è piena di dizionari italiani e ogni giorno lenisce la nostalgia leggendo i nostri classici. Ultimi in ordine di scoperta Luigi Malerba eCarlo Cassola, comprati in una bancarella a Napoli. Dopo il successo ottenuto con il libro d’esordio L’interprete dei malanni (Guanda, 2000) ottenendo il Premio Pulitzer e L’omonimo (Guanda editore, 2006) da cui Mira Nair ha tratto il film Il destino nel nome – la scrittrice Jhumpa Lahiri, recentemente premiata dal presidente Barack Obama con laNational Medals of Arts and Humanities, ha raccontatoIn altre parole (edito lo scorso anno per Guanda e appena uscito negli States per Knopf) la sua storia d’amore con l’italiano. Difatti, sin dal suo primo viaggio a Firenze compiuto vent’anni fa, è innamorata del Belpaese, “nonostante tutti i suoi difetti”.



Gli italiani sono celebri per la loro esterofilia ma lei, al contrario, si è innamorata dell’Italia.

Qui mi sento a casa. I tre anni trascorsi a Roma sono stati un vero punto di svolta nella mia vita, sia dal punto di vista professionale che personale. Abbracciare una nuova lingua, una nuova cultura, somiglia alla scoperta di un nuovo mondo.



Cosa ama dell’Italia?

Questo paese mi rende felice, carica. Appena rientrata è sparito lo sconforto che ho sentito per quattro mesi in America dove continuo a sentirmi sola e spaesata. So che New York è una città unica ma solo a Roma, con la sua gente, dal barista all’edicolante, sento questa forza spirituale nonostante tutti i difetti.



Mentre lei era via è successo di tutto a Roma: si è dimesso il sindaco ed è esplosa Mafia Capitale…

Trovo Roma ancor più degradata, fa un certo effetto. Mi mette molta tristezza addosso il fatto che oggi la città sia quasi vuota e parecchio sporca.



Roma le sembra peggiorata da tre anni fa ad oggi?

Assolutamente.



Tempo fa disse che i romani sono spesso ostili verso gli stranieri che vivono in città.

Sono molto sensibile verso questi atteggiamenti. C’è una frustrazione generale, i romani si sono stufati e sembrano voler andare via da questa città. Io qui vivo da privilegiata, posso godermi la città e non devo cercare lavoro ma comprendo quanto possa essere doloroso convivere con questa insoddisfazione.



Scrive che l’italiano le sfuggirà sempre. Ci sarà sempre una distanza con la lingua, come un amore non corrisposto?

Credo proprio di sì. Ho da poco scritto un racconto che avevo lasciato in sospeso per tutto il tempo trascorso in America. Ma dopo averlo terminato, l’ho mandato ad una mia amica scrittrice sperando possa leggerlo anche per me, colmando in un certo senso questa distanza fra me e l’italiano. Se la scrittura è isolamento, scrivere in italiano, al contrario, mi costringe ad un confronto continuo con le parole.



Interessante il fatto che decidendo di scrivere in italiano, lei abbia dovuto semplificare la sua prosa, giocando per sottrazione.

Non è così strano. Pensiamo ad Ágota Kristóf che scelse di scrivere in francese, un salto linguistico che le permise di eliminare tutto il superfluo. L’italiano mi aiuta a scegliere solo le parole necessarie per raccontare qualcosa. Ci sono davvero troppe parole in giro.



A proposito di parole futili, in Italia le capita di guardare tv o trasmissioni politiche?

La tv mi lascia insoddisfatta, mi sento vuota dopo averla guardata, come se avessi mangiato qualche schifezza. Meglio un libro o una cena fra amici.



In altre parole è appena uscito negli States ma non è stata lei a tradurlo.

È molto importante che sia così, la traduzione doveva rendere lo sforzo notevole compiuto per scrivere in italiano. Se l’avessi tradotto io stessa sarebbe stata troppo forte la tentazione di migliorare il mio testo e sarebbe stato un grande errore. Una volta che hai finito di scrivere un libro non dovresti rileggerlo mai più perché un testo non può mai dirsi davvero finito.



Da poco il presidente Obama l’ha premiata con la National Medals of Arts and Humanities. Sente l’affetto dei lettori oltreoceano?

So che c’è tanta curiosità per il libro appena tradotto. Persino Obama mi ha chiesto di farglielo avere.



È appena rientrata negli USA per insegnare a Princeton.

È stato un gran dolore andare via ma mi impegnerò per non sentirmi isolata. E appena possibile tornerò in Italia.



Di Francesco Musolino</column>
        </table>
        <table name="tblWebData">
            <column name="Article">La decima sezione penale del Tribunale di Roma ha respinto l’istanza avanzata dalla Procura che chiedeva di riunire i procedimenti. Quello a carico dell'ex sindaco di Roma inizierà il 23 marzo







di F. Q. | 21 gennaio 2016



Commenti







Più informazioni su: Corruzione, Gianni Alemanno, Mafia Capitale



L’ex sindaco di Roma Gianni Alemanno, accusato di corruzione e finanziamento illecito, non finirà nel maxiprocesso di Mafia Capitale, che annovera 46 imputati tra cui Massimo Carminati e l’ex presidente della cooperativa ’29 giugno’ Salvatore Buzzi. Il procedimento che lo riguarda inizierà il prossimo 23 marzo davanti ai giudici della seconda sezione. A deciderlo è stata la decima sezione penale del Tribunale di Roma che ha respinto l’istanza avanzata dalla Procura che chiedeva di riunire i procedimenti.



All’istanza della Procura si erano opposti i difensori di Alemanno, gli avvocati Franco Coppi e Pietro Pomanti. Nel motivare la decisione il presidente della X sezione Rosanna Ianniello ha spiegato che il procedimento che riguarda Alemanno non si trova allo stesso punto del maxiprocesso, per il quale sono già esaurite le questioni preliminari, si è proceduto all’ammissione delle prove ed è stata già avviata l’istruttoria dibattimentale con i primi testi citati dall’accusa e con la nomina dei periti incaricati di trascrivere le intercettazioni.



Secondo la Procura, Alemanno tra il 2012 e il 2014 avrebbe ricevuto 125mila euro per compiere atti contrari ai doveri del suo ufficio. I soldi, in base all’ impianto accusatorio, sarebbero giunti da Buzzi in accordo con Carminati e sarebbero stati versati alla fondazione Nuova Italia, presieduta da Alemanno.</column>
        </table>
        <table name="tblWebData">
            <column name="Article">di Primo Di Nicola | 4 novembre 2015



Commenti







Più informazioni su: Alfio Marchini, Fabrizio Cicchitto, Gianni Alemanno, Ignazio Marino, Mafia Capitale, Matteo Orfini, Matteo Renzi, PD, Roma



Lo spettacolo farà epoca. Dovessero o meno essere convocati tutti i testimoni citati dalla difesa di Salvatore Buzzi per il processo Mafia capitale che sta per aprirsi. Nomi celebri e pesanti, praticamente una carrellata della classe dirigente che negli ultimi anni ha governato Roma facendo il bello e cattivo tempo.



Farà epoca lo spettacolo perchè raramente in un processo di mafia si sono visti, oltre che sul banco degli imputati, anche su quello dei testimoni tanti rappresentanti delle istituzioni: ministri, sottosegretari, prefetti, sindaci, assessori e magistrati. Naturalmente, qualcuno come semplice teste, qualcun altro, tanti, troppi, per la verità, come persone direttamente coinvolte nella gestione, anzi nella malagestione del comune di Roma ( e non solo).



Certo, si dirà che l’associazione a delinquere inchiodata dalla procura della capitale tira in ballo soprattutto le vecchie consiliature. Con una spiccata tendenza a gettare la colpa sull’epoca Alemanno, quella dello strapotere del centrodestra. Certo, ammettono anche nel Pd, ci sono responsabilità pure della classe dirigente democratica. Ma per carità, dice il commissario Matteo Orfini, il Pd ha fatto pulizia e sarà in grado di assicurare un futuro tranquillo ai romani attraverso suoi nuovi dirigenti, un nuovo sindaco e tanti assessori specchiati.



Che così possano andare le cose non ne siamo proprio sicuri. Dalla lista degli imputati e quella dei testimoni esce uno spaccato raccapricciante sui metodi di gestioni del potere a Roma. Una gestione consociativa che vede legati in un asfissiante abbraccio ciminalità e politica, anzitutto. E, per quanto riguarda quest’ultima, una gestione consociativa del potere che vede accumunate destra, sinistra e centro, in una grande ammucchiata nella quale il colore politico sparisce, offuscato da quello dei soldi e del malaffare.



Ebbene, che cosa accadrà su questo fronte? Per spazzare via le classi dirigenti inadeguate e corrotte, per mandare a casa politici e amministratori dediti al malaffare, in democrazia esiste solo una medicina oltre le manette dei magistrati. Quella del voto, magari utilizzando un sistema elettorale in grado di garantire l’alternanza. Chi sbaglia a casa, tutti e senza sconti, e via libera ad amministratori e politici nuovi e non compromessi.



Questo ci vorrebbe, ma così non sarà. Almeno pare. Le forze politiche a Roma tutto sembrano orientate a fare meno che mettersi in competizione per favorire questo indispensabile processo di ricambio. Ma quale alternanza?, già ci dicono. Per Roma ci vuole una largo accordo politico per portare in Campidoglio un nome che sia una garanzia per tutti. Magari Alfio Marchini, magari qualcun altro, in fondo fa poca differenza. Quello che conta è la grande ammucchiata, sempre e solo unanimemente consonsociativa, in grado di assicurare “a ciascuno il suo” senza mettere a rischio le posizioni guadagnate dai grandi potentati economico-politici e affaristici.



Significativa in questo andazzo la proposta lanciata da Fabrizio Cicchitto, ex forzista ora nel Nuovo centrodestra: un grande listone civico capitanato proprio da Marchini con i partiti fuori, chiamati solo a sponsorizzarlo questo listone e a portare voti. Una boutade? Solo una proposta destinata al fallimento? Può darsi. Ma il semplice fatto che sia stata avanzata la dice già lunga sul come quei grandi potentati potrebbero stare muovendosi per garantirsi lo status-quo e comunque la difesa degli interessi acquisiti.



Nemmeno le idee che circolano nel Pd (non solo capitolino) commissariato da Orfini e Renzi sembrano per la verità offrire grandi possibilità di ricambio in tema di classe dirigente. Da Palazzo Chigi fanno sapere anzi che a Roma sarebbe meglio cancellare persino le primarie. In modo che, insomma, sindaco e giunta (almeno se vincerà il Pd) possano sceglierseli direttamente, esclusivamente loro. Cioè Renzi.



E i cittadini? E la loro volontà di vedere cambiare le cose dopo la brutta pagina segnata dall’esperienza Marino? Beh, i cittadini possono attendere, perchè loro, tra primarie cancellate e liste bloccate dell’Italicum, sono d’altra parte già destinati a contare sempre meno. Se non già ridotti al silenzio.</column>
        </table>
        <table name="tblWebData">
            <column name="Article">&quot;L'ormai ex assessore Esposito ha chiesto all’Anac di fare un’indagine sugli affidamenti degli ultimi 5 anni e questa settimana porterà un dossier in Procura a Pignatone&quot; ha detto il commissario Pd di romano a Ballarò. Che chiude sull'ipotesi di correre per le comunali: &quot;Nel momento in cui si ha un potere straordinario, tutto può fare ma non candidare se stesso&quot;







di F. Q. | 13 ottobre 2015



Commenti







Più informazioni su: Campidoglio, Ignazio Marino, Mafia Capitale, Matteo Orfini, PD, Roma



L’indagine della Procura di Roma suMafia Capitale arriverà presto all’Atac, la municipalizzata del trasporto pubblico. Parola di Matteo Orfini. “L’ormai ex assessore Esposito ha chiesto all’Anac (Autorità Nazionale Anticorruzione, ndr) di fare un’indagine sugli appalti dell’Atac degli ultimi cinque anni e questa settimana porterà un dossier in Procura a Pignatone – ha detto il commissario Pd di romano a Ballarò – a occhio e croce sono pronto a scommettere che questo sarà uno dei nuovi filoni, l’Atac, che si apriranno su Mafia Capitale”.



A Roma, intanto, il tema restano ledimissioni di marino. “Sicuramente è stata una sconfitta del Pd, sarebbe sbagliato negarlo – spiega il presidente dell’assemblea nazionale del Partito Democratico – quando si candida una persona con le primarie e a metà del mandato si deve rinunciare perché quella persona si dimette è chiaro che non è un successo. Io credo che fermarsi a un certo punto sia meglio di incaponirsi”.



“Non credo che Marino abbia tutte le colpe e sarebbe sbagliato attribuirgliele – ha spiegato ancora Orfini – penso che Marino abbia fatto anche dellecose positive. Negli ultimi mesi ha commesso una serie incredibile di errori che abbiamo provato a tamponare, ma poi c’è stato un elemento in più: questa vicenda non chiarita ancora delle ricevute che in qualche modo ha finito di incrinare il rapporto di fiducia”.



Soprattutto, secondo il commissario Pd, restano ancora alcuni concetti che vanno precisati: “Io non consento a nessuno, nemmeno a Marino, quello che ha detto: che dopo di lui torneranno i poteri forti e la mafia, perché dopo di lui rimaniamo noi. E le battaglie che lui rivendica sono iniziate in larga parte quando il Pd Roma è stato commissariato. La lotta alla mafia di Ostia inizia non quando Marino si insedia ma quando io mando Esposito a Ostia. Prima nessuno si era accorto di niente, neanche Marino”.



L’orizzonte, passata la tempesta, è quello delle elezioni: “Sulla data vedremo se fare un giorno tutte le primarie a livello nazionale o dividerle per le situazioni locali. Io vorrei che noi arrivassimo con una coalizione che replica in qualche modo quella con cui andammo con Marino”, ha spiegato Orfini, che esclude senza se e senza ma la propria candidatura: “Nel momento in cui si ha un potere straordinario come quello di un commissario, che agisce senza organismi dirigenti, senza valutazione democratica del proprio operato, tutto può fare ma non candidare se stesso”.</column>
        </table>
        <table name="tblWebData">
            <column name="Article">La Procura di Roma ha notificato l'atto - che prelude alla richiesta di rinvio a giudizio - all'ex sindaco di Roma, al quale si contestano i reati di corruzione e illecito finanziamento. &quot;L'avviso non contiene più i reati previsti dall’articolo 416-bis - ha dichiarato in un una nota - è la fine di un incubo&quot;







di F. Q. | 1 ottobre 2015



Commenti







Più informazioni su: Corruzione, Finanziamento Illecito, Gianni Alemanno, Mafia Capitale



Avviso di chiusura indagini per l’ex sindaco di Roma Gianni Alemanno nell’ambito dell’inchiesta Mafia Capitale. A notificare l’atto, che prelude alla richiesta di rinvio a giudizio, è stata la Procura di Roma. Le accuse contestate sono la corruzione e l’illecito finanziamento.



Il nome di Alemanno era spuntato con la prima ondata di arresti nel dicembre scorso. Nei suoi confronti i pm contestavano anche il reato di associazione a delinquere di stampo mafioso, che non è escluso possa essere archiviata. All’ex sindaco viene contestato di aver ricevuto somme di danaro, in gran parte attraverso la fondazione Nuova Italia da lui presieduta, per il compimento di atti contrari ai doveri del suo ufficio.



Secondo l’impianto accusatorio sarebbero complessivamente125 mila euro i fondi illeciti ricevuti tra il 2012 ed il 2014 tramite l’ex ad di Ama Franco Panzironi. Alemanno avrebbe ricevuto, attraverso la fondazione, 75 mila euro sotto forma di finanziamento per cene elettorali, 40 mila euro per finanziamento per la Nuova Italia e circa diecimila euro cash, questi ultimi nell’ottobre 2014, a due mesi dalla prima tranche di arresti.



Alemanno, però, in una nota, sottolinea come sia decaduta l’accusa di associazione mafiosa. “L’avviso di conclusione delle indagini preliminari che mi è stato notificato oggi dalla Procura della Repubblica non contiene più i reati previsti dall’articolo 416 bis del codice penale, ovvero l’associazione a delinquere di stampo mafioso – ha detto -. Dopo dieci mesi finalmente sono stato liberato dall’accusa infamante di essere partecipe di un’associazione mafiosa“.



L’ex sindaco ha parlato della “fine di un incubo”, nonostante rimanga “la possibilità di una richiesta di rinvio a giudizio per reati di corruzione e finanziamento illecito”. Entrambe accuse che Alemanno respinge e “da cui mi difenderò in ogni modo, convinto che la Magistratura mi darà giustizia con la stessa onestà intellettuale con cui oggi ha archiviato per me l’ipotesi di reato di associazione a delinquere di stampo mafioso”.



Il provvedimento è stato firmato dal procuratore Giuseppe Pignatone, dall’aggiunto Michele Prestipino e dai sostituti Paolo Ielo, Luca Tescaroli e Giuseppe Cascini. All’ex sindaco di Roma si contesta di aver ricevuto somme di danaro, in gran parte attraverso la fondazione Nuova Italia da lui presieduta, per il compimento di atti contrari ai doveri del suo ufficio. Secondo l’accusa le somme percepite sarebbero state erogate da Salvatore Buzzi, ras delle cooperative, in accordo con Massimo Carminati.



E proprio lui, ex terrorista di estrema destra dei Nar ed ex membro della Banda della Magliana, è il personaggio chiave dell’inchiesta di Mafia Capitale, che ha svelato l’esistenza di un sistema criminale capace di infiltrarsi e fare business nella gestione dei centri accoglienza per immigrati e dei campi nomadi, di finanziare cene ecampagne elettorali. Inclusa, peraltro, quella dell’ex sindaco di Roma, tramite la Fondazione Nuova Italia di cui l’esponente di Fratelli d’Italia è presidente.</column>
        </table>
        <table name="tblWebData">
            <column name="Article">La denuncia di Davide Mattiello (Pd): la norma impone allo Stato di dare un lavoro a chi mette a rischio la propria vita per denunciare i clan, ma non ci sono posti disponibili: &quot;Il rischio è che chi collabora si penta di averlo fatto&quot;. La Regione Sicilia ha stanziato fondi, ma in 16 sono stati assunti alla sede distaccata a Roma. Che diventa un potenziale bersaglio







di Alessandro Sarcinelli | 5 marzo 2016



Commenti







Più informazioni su: Ignazio Cutrò, Mafia, Regione Sicilia, Rosario Crocetta, Testimoni di Giustizia



Quaranta testimoni di giustizia sparsi in tutta Italia. Quaranta persone che hanno scelto di testimoniare nei processi contro i clan mafiosi a fianco dello Stato dopo aver subito estorsioni o aver assistito a eventi criminali. Una scelta che ha sconvolto le loro vite: per ragioni di sicurezza, in molti hanno dovuto abbandonare i luoghi di origine, sono stati trasferiti in località protette e hanno perso il lavoro. Per questo nell’ottobre del 2013 è stata approvata una legge nazionale che prevede la loro assunzione nella pubblica amministrazione, un modo per aiutarli a ricominciare. Ma nei fatti la legge non è stata mai applicata. Dalla pubblicazione del decreto attuativo del febbraio 2015, oltre un anno fa, non è stato assunto nessuno. È una legge per cui non è stato stanziato neanche un euro: i testimoni sono inseriti in una corsia privilegiata insieme ad altre categorie protette, ma l’assunzione è prevista solo se ci sono posti disponibili. E a oggi tra gli uffici pubblici di tutta Italia non s’è ne liberato neanche uno. “A mio parere è una norma intelligente e basata su buoni principi – afferma Davide Mattiello deputato del Pd e membro della Commissione Parlamentare Antimafia – ma calata nella realtà italiana è destinata a non essere applicata”.



Nel 2016 quindi i testimoni non possono né riprendere il lavoro che facevano prima di denunciare né iniziare un nuovo impiego nella pubblica amministrazione. Inoltre, affinché la mimetizzazione funzioni, sono costretti a cambiare identità e questo complica anche operazioni semplici come aprire un conto in banca o prenotare una visita medica. Spesso poi la loro figura giuridica viene confusa anche dai giornalisti con quella dei collaboratori di giustizia, persone non vittime della mafia ma al contrario affiliati pentiti. Questa condizione può avere gravi conseguenze sul piano psicologico. Come ha denunciato la Commissione Antimafia molte tra queste persone rivelano “uno status di disagio che se non controllato rischia di sfociare in una vera e propria alienazione”. A luglio 2015, la stessa Commissione presieduta da Rosy Bindi ha presentato una proposta di legge che mira ad aumentare la qualità della vita dei testimoni di giustizia ed evitare danni e traumi. Ma le possibilità che venga approvata entro fine legislatura sono poche. In tanti fra i cittadini che hanno deciso di denunciare la criminalità organizzata si sono visti rovinare la vita. Il rischio è quindi che sempre meno persone decidano di comportarsi allo stesso modo. Mattiello ne è convinto: “Un cittadino senza futuro che si pente di essere diventato testimone di giustizia fa male a tutta l’Italia. Purtroppo siamo ancora in un paese dove vige la regola ‘fatti i cazzi tuoi che campi 100 anni’. Ci tengo a sottolineare anche che l’assunzione nella p.a. dovrebbe essere l’ultima spiaggia. In una situazione normale dovrebbero tornare a fare il lavoro che facevano prima”.



Diversa è invece la condizione dei testimoni di giustizia siciliani, una quarantina in tutto. Nel 2014, infatti, il governo regionale guidato da Rosario Crocetta ha approvato una legge per la loro assunzione a prescindere dai posti disponibili stanziando dei soldi. Ventisei hanno già iniziato a lavorare e il 24 febbraio 2016, sono stati stanziati altri 510mila euro che garantiscono l’assunzione di altre nove persone. “La Sicilia ha fatto una scelta storica, ha scelto di farli lavorare”, afferma Beppe Lumia, senatore del Pd e anch’egli membro della Commissione antimafia. Tuttavia anche per alcuni dei testimoni siciliani non mancano le difficoltà. In sedici sono stati assunti alla sede distaccata della Regione a Roma ma l’indirizzo del loro nuovo luogo di lavoro è pubblico da mesi. È stata quindi messa a rischio la loro incolumità, quella degli altri dipendenti e chiunque entri in quell’edificio. “Ormai tutti sanno dove sono – racconta Ignazio Cutrò, imprenditore di Bivona (Agrigento) che ha iniziato a denunciare nel ‘99 ed è presidente dell’Associazione nazionale testimoni di giustizia (Antg) – E se io fossi un mafioso due calcoli me li farei. In ogni caso tutti noi dobbiamo tanto alla Regione”.



La questione sicurezza non è tuttavia l’unica criticità: dei sedici assunti nella sede romana solo quattro hanno delle mansioni precise da svolgere. Inoltre la convivenza è piena di tensioni perché alcuni di loro hanno denunciato parenti di altri testimoni; e tutti lavorano nello stesso ufficio. Una situazione difficile che, come ricorda Mattiello, avrebbe dovuto essere una soluzione provvisoria: “La sede di Roma avrebbe dovuto essere una extrema ratio temporanea. Ma sta diventando una situazione pericolosa e dannosa per tutti. Deve risolversi nel più breve tempo possibile”. I testimoni siciliani distaccati nella capitale, intanto, hanno chiesto di essere trasferiti e attendono. “La regione Sicilia deve fare il primo passo e approntare il distacco di queste persone – conclude Mattiello – una volta fatto questo, la palla passerà al Ministero dell’Interno”.</column>
        </table>
        <table name="tblWebData">
            <column name="Article">Il processo inizierà il 26 novembre prossimo dopo che la procura capitolina aveva espresso parere favorevole alla richiesta dei cinque imputati tutti accusati di corruzione. Il riesame ha intanto respinto l'istanza dell'ex responsabile alla Casa del Comune che resta dunque ai domiciliari







di F. Q. | 26 ottobre 2015



Commenti







Più informazioni su: Corruzione, Mafia Capitale, Roma



Si apriranno il 26 novembre prossimo i cinque processi con rito abbreviato legati all’inchiesta Mafia Capitale richiesti dall’ex assessore comunale alla Casa Daniele Ozzimo, dall’ex consigliere comunale Massimo Caprari, oltre che da Gerardo e Tommaso Addeo già collaboratori di Luca Odevaine e da Paolo Solvi, collaboratore dell’ex presidente del X Municipio Andrea Tassone.



E’ quanto ha stabilito il gup Alessandra Boffi dopo che la procura capitolina aveva espresso parere favorevole alla richiesta dei cinque imputati tutti accusati di corruzione. Dopo l’udienza del 26 novembre l’esame delle cinque posizioni proseguirà il 17 dicembre e non è escluso che i processi si concludano lo stesso giorno.



Il rinvio, dopo l’esame delle richieste di patteggiamento relative alla posizione dei dirigenti de ‘La Cascina’ è stato deciso dal giudice in quanto ha ritenuto fondata la richiesta dell’avvocato Luca Petrucci, difensore di Ozzimo, di acquisire agli atti una mail scambiata tra lo stesso Ozzimo e Salvatore Buzzi, uno dei principali imputati e già presidente delle cooperative. Proprio oggi inoltre il tribunale del Riesame ha respinto l’istanza di scarcerazione presentata dall’avvocato dell’ex assessore che resta dunque ai domiciliari.



Nell’udienza del 26 novembre il giudice Boffi deciderà anche sulle richieste di costituzione di parte civile presentate oggi dal Pd e da alcuni enti. Contro Ozzimo si erano già costituite Ama, Roma Capitale, Regione Lazio e Cittadinanza Attiva ed altri enti. A proposito del rinvio disposto oggi dal giudice, l’avvocato Petrucci ha detto: “Le nostre preoccupazioni si sono rivelate infondate. La Procura ha dato parere favorevole sull’acquisizione del documento richiesto da noi. Riteniamo perciò che si possa svolgere un processo sereno e questa è la nostra massima soddisfazione”.</column>
        </table>
        <table name="tblWebData">
            <column name="Article">Rito abbreviato con altre 4 persone per l'ex dirigente della municipalizzata dei rifiuti. All’udienza, davanti al gup Anna Criscuolo, non sarà presente il sindaco dimissionario, che il 12 ottobre aveva firmato l'atto di costituzione di parte civile per il Comune di Roma. Tra una settimana sarà la volta dell'ex responsabile per le Politiche della casa. Il procedimento principale avrà inizio il 5 novembre







di F. Q. | 20 ottobre 2015



Commenti







Più informazioni su: Campidoglio, Claudio Fava, Ignazio Marino, Mafia Capitale, Massimo Carminati, Roma, Salvatore Buzzi



E’ fissato per martedì mattina nel tribunale di piazzale Clodio, a Roma, il primo processo per Mafia Capitale. Si tratta del procedimento con rito abbreviato che vede imputato l’ex dg di Ama,Giovanni Fiscon, accusato di corruzione nell’inchiesta di Mondo di mezzo ed altre quattro persone. All’udienza, davanti al gup Anna Criscuolo, non sarà presente il sindaco dimissionario Ignazio Marino che il 12 ottobre aveva firmato l’atto di costituzione di parte civile per il Comune di Roma: il Campidoglio ha fatto sapere in serata che il primo cittadino non prenderà parte all’udienza, nonostante il fatto che in un comunicato diramato il giorno delle dimissioni avesse “espresso la sua ferma intenzione” di parteciparvi in veste di sindaco.



Oltre a Fiscon, andranno a processo anche Emanuela Salvatori (ex responsabile del coordinamento per i nomadi), Emilio Gammuto (collaboratore di Salvatore Buzzi, braccio economico e operativo del sodalizio capeggiato da Massimo Carminati), Raffaele Bracci e Fabio Gaudenzi, uomini vicini all’ex Nar.



Le “attenzioni” sulla municipalizzata dell’immondizia da parte del clan di Carminati e Buzzi rappresenta uno dei filoni più corposi dell’inchiesta che ha terremotato i palazzi della politica capitolina. Pressioni e corruzione dei funzionari pubblici per poter aggiudicarsi ricchissimiappalti in tema di smaltimento dei rifiuti.



Tra una settimana, il 26 ottobre, andrà alla sbarra per il secondo processo con rito abbreviato l’ex assessore comunale di Roma, Daniele Ozzimo. L’ex responsabile per le Politiche della casa ha chiesto di essere giudicato con il rito alternativo davanti al gupAlessandra Boffi assieme ad altre quattro persone: il consigliere comunale di Centro Democratico, Massimo Caprari, Gerardo e Tommaso Addeo, collaboratori di Luca Odevaine,Paolo Solvi, collaboratore dell’ex presidente del X Municipio, Andrea Tassone. Nei confronti degli imputati l’accusa della Procura di Roma è di corruzione. Nel procedimento risultano parti offese il Comune di Roma, la Regione Lazio, il Consorzio Calatino ‘Terra d’accoglienzà.



Intanto, mentre ha inizio il processo che dovrà fare luce sul più grande scandalo che ha travolto il Campidoglio negli ultimi anni, gli avvocati puntano il dito contro i giornalisti che hanno scritto dell’inchiesta della Procura di Roma. I legali difensori degli indagati hanno denunciato con un unico esposto 96 giornalisti (78 cronisti e 18 direttori responsabili) che hanno pubblicato gli atti dell’inchiesta. “Di fronte alle omertà, alle menzogne e alle miserie che hanno scandito i fatti di Mafia Capitale, ad essere denunciati sono i 78 giornalisti che hanno fatto il loro dovere pubblicando atti giudiziari, peraltro non coperti da alcun segreto”, ha detto il vicepresidente della commissione Antimafia,Claudio Fava.</column>
        </table>
        <table name="tblWebData">
            <column name="Article">Secondo l'esclusiva del tg di La 7, Buzzi avrebbe già sostenuto cinque interrogatori in carcere, due a giugno e tre a fine luglio







di F. Q. | 31 luglio 2015



Commenti







Più informazioni su: Mafia Capitale, Nicola Zingaretti, Salvatore Buzzi



I politici romani? Famelici. Il Pd? “Mai pagato così tanto prima d’ora”. L’ex amministratore delegato di Ama Franco Pansironi? Famelico e vendicativo. Comincia a parlare Salvatore Buzzi, uno dei massimi esponenti di Mafia capitale, insieme a Massimo Carminati, secondo la procura di Roma.



Secondo l’esclusiva del tg di La 7, Buzzi avrebbe già sostenuto cinque interrogatori in carcere, due a giugno e tre a fine luglio, per difendersi dall’accusa di associazione di stampo mafioso, e raccontare ai magistrati una serie di particolari sulla corruzione ai politici della Capitale.



“Il palazzo della provincia all’Eur, comprato da Zingaretti prima della costruzione? Secondo Odevaine presero soldi il capo di gabinetto Maurizio Venafro, il segretario generale Cavicchia e Peppe Cionci perZingaretti“. Cionci, è l’imprenditore che aveva raccolto soldi per le campagne elettorali di Zingaretti e diIgnazio Marino: per Buzzi sarebbe coinvolto anche “nella gara per il calore (l’energia negli ospedali del Lazio ndr), un appalto da un miliardo e duecento milioni oggetto di una spartizione millimetrica”. Ma Buzzi va oltre: racconta di avere dato 22 mila euro all’ex capogruppo del Pd in consiglio comunaleFrancesco D’Ausilio, ma anche il capogruppo Pdl Gramazio.



L’ex presidente del consiglio comunale Coratti, invece, avrebbe detto a Buzzi: “”Il cda Ama è roba nostra ci devi pagare”. “Erano famelici – spiega Buzzi ai pm – noi non il Pd non l’avevamo mai pagato in questo modo. Sempre finanziato volontariamente in campagna elettorale ma così mai, il capogruppo del Pd Fabrizio Panecaldo era insistente, Nieri ha fatto assumere 4 persone “. “L’ex presidente del municipio di Ostia, Andrea Tassone – invece – ci ha chiesto 26 mila euro per l’appalto delle potature e 6 mila per la spiaggia”. L’ex ad di Ama Pansironi, invece, viene descritto da Buzzi non solo come famelico, ma anche “vendicativo”. “Ci fece togliere l’appalto sui cimiteri che avevamo già vinto: lui raccoglieva anche per la fondazione Nuova Italia di Alemanno“.



A giugno Buzzivoleva patteggiare una condanna a tre anni e sei mesi, ma la procura si era opposta: le ammissioni messe a verbale potrebbero essere sintomo della volontà di trovare un accordo con gli inquirenti.



Riceviamo e pubblichiamo



In riferimento all’articolo ”Mafia Capitale, Buzzi parla….” sulla base di una esclusiva del TG La7 pubblicato sul Fatto Quotidiano On line del 31.07.2015 e sul Fatto quotidiano cartaceo del 1/08/2015 io sottoscritto Antonio Calicchia, già Direttore Generale della Provincia di Roma, e attualmente in pensione, preciso di non aver mai richiesto né ricevuto denaro o altra utilità da alcuno.



Ritengo, inoltre, necessario precisare che la procedura di acquisizione della nuova Sede per la Provincia all’Eur è stata effettuata seguendo le indicazioni e le condizioni poste dall’Autorità di Vigilanza sui contratti pubblici di Lavori Servizi e Forniture (AVCP) a cui era stato richiesto il parere e che ad essa hanno partecipato importanti Società Nazionali quale la Società Risorse per Roma S.p.A. in qualità di Advisor, la Società CUSHMAN e WAKEFIELD per la valutazione della congruità del prezzo nel 2005 e l’Esperto Indipendente PATRIGEST S.p.A. che nel dicembre del 2011 ha confermato la congruità della valutazione.



Infine tutta la procedura è stata esaminata dalla Corte dei Conti che in data 2.12.2013 con provvedimento del Procuratore Regionale, Raffaele De Dominicis, e del Sostituto, Domenico Peccerillo, ha archiviato, dopo un esame di oltre un anno, la posizione del Presidente della Provincia Nicola Zingaretti ritenendo di non intervenire sull’acquisto della Sede Unica. (vedi Repubblica dell’11/12/ 2013, Il Tempo del 12/12/2013 e il Giornale d’Italia del 12/12/2013).



In conclusione, ribadito che non ho ricevuto alcun denaro o utilità, da quanto sopra esposto evidenzio la correttezza e la trasparenza di tutta l’operazione che si è svolta rigorosamente nel rispetto delle leggi, per cui le chiedo la cortesia di voler pubblicare questa mia nota al fine di preservare la mia onorabilità, come farò nelle sedi opportune, anche sulla stampa.



Cordiali saluti

Antonio Calicchia</column>
        </table>
        <table name="tblWebData">
            <column name="Article">Il sottosegretario all’Agricoltura ed esponente di Ncd è indagato per turbativa d’asta nell’inchiesta della Procura di Catania sull’appalto per la gestione del Cara di Mineo. Al Fatto dice: &quot;Un politico non deve prendersi cura del territorio? Odevaine me lo mandò Zingaretti, gli davo 700 euro al mese&quot;







di Antonello Caporale | 2 settembre 2015



Commenti







Più informazioni su: Cara di Mineo, Diego Armando Maradona, Giuseppe Castiglione, Mafia Capitale, Nicola Zingaretti, Sicilia



A risotto oramai freddato, roteando la forchetta per giungere più solennemente al punto, domanda incredulo: “Ma un politico cosa deve fare se non prendersi cura del territorio, favorire l’inclusione, raccogliere i curricula e smistarli?”.



Nella scala Fahrenheit della democristianitàGiuseppe Castiglione supera di almeno dieci gradi i suoi contemporanei. E di una spanna sopravanza Luca Odevaine, che lo coinvolge negli affari del centro immigrati di Mineo: “Odevaine era Maradona per me. Un grande tecnico, competente, affidabile, sicuro di sé. Me lo consigliò Zingaretti, all’epoca mio collega presidente di Provincia. Gli chiesi il migliore dei loro. Mi disse: il migliore dei nostri si chiama Odevaine”.



Dei loro, dei nostri. “Dovevo gestire l’emergenza, ero stato chiamato dal ministro Maroni a far fronte a un incubo. Volevo gestire il mio ruolo di soggetto attuatore delle misure di Protezione civile nel modo più istituzionale possibile. Mi comportai non facendo mai prevalere le mie amicizie. Pensi se lo avessi fatto a quest’ora di cosa sarei accusato”.



Catanese di Bronte, dai sospettati assetti familiari (il suocero, senatore Firrarello, era una specie di parallelepipedo dentro il quale ogni raccomandazione, supplica, richiesta di fare e omettere veniva imbucata) e dal sicuro incedere tra i seggi elettorali, Castiglione è un affermato raccoglitore di preferenze e titolare di un potere pubblico nella Sicilia orientale riconosciuto e omaggiato. “Chiesi a Gabrielli di poter avere Odevaine mio consulente, e lui convenne con me. Gli corrispondevo 700 euro al mese oltre naturalmente ai costi di soggiorno. Ma stia attento: esigevo ricevuta fiscale di ogni pasto. E quando me ne presentò una con due commensali di troppo io tirai una riga dritta. Questa non te la posso pagare”.



Il risotto oramai è divenuto di pietra e anche le cozze di mare si sono arrese al destino. Odevaine parla di gare pilotate, cooperative di destra e consorzi di sinistra. “Parla del consorzio Sisifo”. Esattamente quello che ha vinto. “Quando fui incaricato di seguire la questione Mineo tra i primi che chiamai fuSalvo Calì, il presidente del consorzio.



E sa perché? Era l’unico ad aver già lavorato a Lampedusa con gli immigrati, l’unico a sapere cosa fare. Gli dissi: ‘Salvo dacci una mano, aiutaci a capire come fare’”. E lui avrà risposto: dacci l’appalto! “Questa è una bugia”. Ma l’appalto è andato proprio a Sisifo e lei è accusato di turbativa d’asta. “Imputazione provvisoria. Avrei potuto fare con i poteri dell’emergenza affidamenti diretti, invece pretesi che fossero convocate decine di ditte”. Mineo è diventata una fabbrica di voti per l’Ncd.



“Certo, se si dice che l’Ncd ha raggiunto il 40 per cento in quelle località si può pensare a chissà cosa”. Lei sostiene che la gara è stata onesta e trasparente. Ma i costi per ciascun immigrato si sono poi rivelati disonesti: 49 euro al giorno invece dei 26 che in seguito verranno tariffati. “E cosa ne so io? I prezzi sono frutto del disciplinare nazionale”. E di La Cascina, la cooperativa legata Comunione e Liberazione? “E che ne so io della Cascina?”. Ricorda Odevaine che lei tenne in esclusiva i rapporti con La Cascina che infatti entrò nell’affare. “Solo sporadiche frequentazioni con Menolascina, l’amministratore delegato”. Il consorzio Sisifo è orientato a sinistra, La Cascina a destra. Noi e loro, di nuovo. “Ma è una colpa questa? C’è un atto, un foglio, una firma, qualcosa da cui si possa ricavare che io abbia fatto pressioni? Che ci sia stato ingarbuglio…”.



I fatti spingono a sospettare qualche ingarbuglio, come lei dice. E che Mineo sia divenuto l’incubatore di imprese di varia estrazione che poi ha dato frutti elettorali. La Cascina ha finanziato il suo partito, l’Ncd. “Ma al tempo di Mineo ancora non esisteva”. Infatti l’ha finanziato dopo. “E dopo, se vogliamo precisare, all’incontro di Bari di cui parla Odevaine con l’amministratore delegato della coop io non c’ero”. Ma Alfano e Lupi sì. “Embè?”.



da Il Fatto Quotidiano del 2 settembre 2015</column>
        </table>
        <table name="tblWebData">
            <column name="Article">di F. Q. | 9 ottobre 2015



Commenti







Più informazioni su: Campidoglio, Cosa Nostra, Ignazio Marino, Lance Armstrong, Libia, Matteo Renzi, Roma, Sabrina Ferilli, Terra santa, Trattativa Stato-Mafia, Unicredit



I NUOVI MOSTRI L’editoriale di Marco Travaglio

“Cominciamo dal bicchiere mezzo pieno. La sfiducia del Pd al sindaco Ignazio Marino, salito in Campidoglio appena due anni e mezzo fa dopo aver vinto le primarie col 51% e le elezioni con il 63%, alza a dismisura l’asticella degli standard etici richiesti ai politici italiani”.



MARINO ULTIMA VENDETTA: VADO AL PROCESSO DI MAFIA CAPITALE

Tutto rinviato. Il sindaco formalizzerà le dimissioni in modo da poter entrare in aula al processo ancora come parte civile da primo cittadino. Intanto, fino al prossimo mese avrà in mano pieni poteri. Sel vuole portare avanti il programma. Ma le condizioni sono difficili se non impossibili. Di Luca De Carolis



SABRINA FERILLI: “SARÒ L’ULTRÀ DEL MARZIANO, IGNAZIO MEGLIO DI BERGOGLIO” L’intervista all’attrice romana di Antonello Caporale



L’INCHIESTA – SCONTRINI, RENZI E I 600 MILA EURO PER IL “PASTO UNICO”

Fare il presidente di provincia? Non ha prezzo. 70 mila euro per le trasferte negli Usa e 600 mila per le spese di pranzi e cene “di rappresentanza”. E’ il saldo delle uscite della Visa usata da Renzi, negli anni della presidenza. Alla Corte dei conti c’è anche un fascicolo sugli anni da sindaco. Il capo di gabinetto che approvava tutto è ancora con lui a Palazzo. Di Davide Vecchi



UNICREDIT, INCHIESTA ANTIMAFIA – GLI INCONTRI E GLI AFFARI PALENZONA, LE INTERCETTAZIONI CON L’UOMO DI MESSINA

Secondo i pm i vertici della banca sapevano dei rapporti tra Bulgarella e Cosa Nostra. La rete di amicizie dell’imprenditore – indagato dalla dda della Toscana con l’accusa di aver investito capitali derivanti da rapporti con la mafia trapanese – comprendeva “alti dirigenti di banca”, “funzionari e amministratori pubblici, oltre al mondo della politica, della stampa e a soggetti gravitanti in contesti massonici”. Di Davide Vecchi e Marco Lillo



STOCCATA E FUGA – LA SOLUZIONE: SABELLA COMMISSARIO ANTIMAFIA

“Nel pasticciaccio brutto del Campidoglio l’unica conclusione accettabile sarebbe quella di affidare ad Alfonso Sabella il compito di traghettare la Capitale verso le elezioni di primavera nominandolo commissario governativo”. Di Antonio Padellaro



L’INTERVISTA – ALBERTO ASOR ROSA: “NEL PD ORMAI SONO TUTTI EX DEMOCRISTIANI”

Secondo il professore quello di Renzi è un partito nuovo “che non ha più basi di massa, risponde al comando di un leader incontrastato e ha un gruppo dirigente conservatore di destra”. Di Fabrizio D’Esposito



TRATTATIVA STATO-MAFIA: PARLA L’EX CAPO DEI SERVIZI SEGRETI DE GENNARO

“Un ricatto da parte dei clan? No, gli attentati a Roma e Milano del 1993 furono vissuti come un attacco allo Stato. Si era concentrati sul pericolo di un tentativo di destabilizzazione dell’ordine pubblico”. E’ parte della deposizione dell’ex capo della polizia Gianni De Gennaro, interrogato nel processo sulla trattativa Stato-Mafia. Di Giuseppe Lo Bianco



L’INTERVISTA A STEFANO SOLLIMA, REGISTA DI “SUBURRA” IN USCITA IL 14 OTTOBRE: IL FILM CHE RACCONTA LA ROMA DI MAFIA CAPITALE Di Malcom Pagani



IL VENERDÌ DI SANGUE DELL’INTIFADA DEI COLTELLI

Torna il terrore in Terra Santa. Sette palestinesi uccisi lungo il Muro di Gaza e a Hebron. Hamas chiama alla “liberazione di Gerusalemme”. Di Roberta Zunini



LIBIA: C’E’ L’INTESA PER FORMARE UN GOVERNO DI UNITA’ NAZIONALE

Aspettando la firma. Quattro anni dopo la caduta di Muammar Gheddafi, è stata raggiunta un’intesa (non ancora sottoscritta) per la formazione di un governo di unità nazionale sotto l’egida delle Nazioni Unite. Ad annunciarlo l’inviato speciale Onu Bernardino Léon da Skhirat, in Marocco. L’accordo ufficiale dovrà essere approvato dai due parlamenti rivali. Di Nancy Porsia



DOPING, IL FILM SU LANCE ARMSTRONG : IL “CONSULENTE” DEL CICLISTA CONTRO “THE PROGRAM”

La guerra del dottor Mito contro “The program”, la pellicola che rivela la strategia del campione americano per aggirare le norme sul doping. Di Luca Pisapia



IL PEGGIO DELLA DIRETTA: ULTIMO TANGO A ROMA NORD

“Chi giovedì ha cercato rifugio dalla sit-com a reti unificate Gli ultimi 20 giorni di Marino aveva a disposizione la nuova fiction di Raiuno. Il titolo, È arrivata la felicità, prometteva bene, ma purtroppo non si vive di soli annunci e stavolta il pur brillante showrunner Ivan Cotroneo ha voluto esagerare”. Di Nanni Delbecchi



C’ERANO UNA VOLTA GLI INTELLETTUALI Il commento di Angelo d’Orsi

“Gli Anni Settanta sono stati periodizzanti nella nostra storia. E il mondo intellettuale ne fu interprete, talvolta protagonista. Un seminario della Fondazione Gramsci a Roma (“Gli intellettuali nella crisi della Repubblica fra radicalizzazione e disincanto”) ha provato a fare il punto, con una stimolante indagine a più voci affidata a giovani, partendo dall’aureo insegnamento gramsciano che ammonisce a non trasformare i problemi politici in problemi culturali se li si vuole risolvere”.</column>
        </table>
        <table name="tblWebData">
            <column name="Article">Ritorna l'anatocismo, ovvero l'interesse sugli interessi, che era stato vietato con la legge di Stabilità. La cifra che si può chiedere agli istituti di credito arriva fino alla metà del valore dell'immobile







di F. Q. | 29 febbraio 2016



Commenti







Più informazioni su: Anziani, Banche, Case, Economia, Prestiti



Sempre più simili a società immobiliari e meno a istituti di credito. Le banche italiane cambiano pelle e con l’aiuto del governo Renzi cercano di fare cassa a partire dalla ricchezza italiana per eccellenza: la casa. E puntano a farlo evitando le lungaggini dei tribunali civili e fallimentari, coinvolti ogni volta che un debitore ipoteca casa e finisce col perderla. Così, dopo l’operazione “leasing immobiliare”, ecco che viene messo in campo un altro prodotto finanziario che ruota attorno al mattone e offre notevoli vantaggi per il finanziatore: l’ultima versione del prestito ipotecario vitalizio.



Questa volta, però, il target non sono i giovani, che pur di avere un’abitazione sono pronti indebitarsi, ma al contrario gli anziani, che pur di avere denaro per sostenere il proprio reddito o quello di figli e nipoti, l’abitazione sono disposti a ipotecarla cioè a darla in garanzia. La partita è molto interessante. In ballo c’è un patrimonio immobiliare da3 miliardi di euro: il valore delle case dei 13 milioni di proprietari over 60. Dal prossimo 2 marzo, chi ha almeno 60 anni, un’abitazione intestata e bisogno di liquidità, avrà a disposizione un nuovo strumento finanziario. La scorsa settimana, infatti, è stato pubblicato il Regolamento del ministero dello Sviluppo economico che rende operativo il prestito ipotecario vitalizio così come è stato approvato dal Parlamento circa un anno fa.



Il vantaggio per chi vorrà accedere al prestito è che potrà farlo senza dare particolari garanzie, a parte la casa, e senza avere necessariamente l’obbligo di pagare rate nel corso della sua vita. In caso di morte il costo finale per gli eredi potrebbe essere molto alto. Per esempio la perdita della casa di famiglia. La cifra che si può chiedere alla banca oscilla tra il 10 e il 50% del valore di mercato dell’immobile su cui si intende iscrivere l’ipoteca e cresce con il crescere dell’età del proprietario di casa.



Più si è giovani e più basso sarà l’importo erogato, ovviamente, perché più lunga sarà la durata della vita e quindi del finanziamento. Cliente e istituto di credito, poi, potranno decidere insieme se prevedere il pagamento di una o più rate all’anno, per abbattere interessi e oneri accessori (le spese per perizia, istruttoria, assicurazione incendio/scoppio) e lasciare agli eredi la possibilità di riscattare l’immobile versando solo il valore del capitale prestato.



Tutt’altro percorso, invece, per chi accede al prestito senza pagare rate: con questa soluzione la banca si prende la casa quando il titolare muore. In questo caso il peso degli interessi cresce in modo esponenziale. Basta pensare che con un tasso fisso tra il 6 e il 7% il debito finisce col raddoppiare il suo valore in soli 10 anni. Il prestito ipotecario vitalizio, infatti, reintroduce una forma di anatocismo, ovvero gli interessi sugli interessi, vietato da più di un anno. Così per chi lo sceglie, alla fine dell’anno, gli interessi vengono calcolati sul debito maturato l’anno precedente, che già comprende altri interessi, e non sul capitale di partenza.



Non solo. La norma nasconde altri due grandi regali per le banche. L’istituto che ha concesso il prestito è esonerato dalla normale procedura esecutiva che si applica quando, in caso di mancato pagamento del mutuo, la banca avvia il pignoramento dell’immobile. Normalmente il procedimento è molto lungo, può durare anni, viene gestito da un Tribunale e mette sullo stesso piano tutti gli eventuali creditori: dalla banca al condominio, dalla finanziaria a un privato. Nel caso del prestito ipotecario vitalizio, invece, la legge prevede che, trascorsi i 12 mesi concessi agli eredi per decidere se pagare il debito o vendere la casa, sia lo stesso finanziatore a gestire in autonomia l’immobile, come fosse di sua proprietà, e a restituire soltanto agli eredi parte del guadagno eventualmente dovuto. Colpisce, oltretutto, che a stabilire la cifra a cui vendere la casa sia un perito “indipendente” identificato dalla stessa banca, anziché da un soggetto terzo come il presidente di un Tribunale.



Insomma, l’unica garanzia per chi resta è che, qualora il debito ereditato sia maggiore del valore dell’abitazione venduta, non sarà mai tenuto a pagare nient’altro che la tassa di successione. Cosa deve sapere, invece, chi volesse sottoscrivere un finanziamento del genere? Innanzitutto se è sposato o convive da 5 anni con una persona deve ottenere anche la firma del coniuge. Inoltre, dopo la sottoscrizione del prestito nessun altro può risiedere in casa, a parte figli e badanti. Neppure i nipoti. Pena l’obbligo immediato di ripianare il debito o vendere l’immobile. Chi offre il prestito deve farlo in modo trasparente. Deve presentare due simulazioni del piano di ammortamento, evidenziando anno per anno capitale e interessi: il primo applicando il tasso al momento della stipula e l’altro simulando uno scenario di rialzo di tassi.



di Barbara Cataldo



da Il Fatto Quotidiano del 22 febbraio 2016</column>
        </table>
        <table name="tblWebData">
            <column name="Article">&quot;Il mio assistito è pronto a combattere&quot;, dice l'avvocato Diddi in vista del processo Mondo di mezzo che inzierà a Roma il 5 novembre. Nella lista, oltre all'attuale sindaco e all'ex sottosegretario di Berlusconi, anche il presidente del Lazio Zingaretti e i prefetti Pecoraro e Morcone. &quot;Non penso sia stato un sistema mafioso&quot;







di F. Q. | 5 ottobre 2015



Commenti







Più informazioni su: Gianni Letta, Mafia Capitale, Salvatore Buzzi



Dal sindaco di Roma Ignazio Marino al prefetto Franco Gabrielli fino all’ex sottosegretario alla Presidenza del Consiglio dei ministri, Gianni Letta. Sono solo alcuni dei 250 testimoni che la difesa di Salvatore Buzzi intende chiamare in aula al processo Mafia capitale, che inizierà al Tribunale di Roma il 5 novembre. Lo ha annunciato Alessandro Diddi, avvocato del re delle cooperative sociali, uno dei principali accusati nell’inchiesta Mondo di mezzo, in un’intervista ad Affari Italiani. La lista comprenderà tra gli altri gli ex prefetti Giuseppe Pecoraro e Mario Morcone, e il presidente dellaRegione Lazio Nicola Zingaretti.



“Il mio assistito è carico e pronto a combattere – prosegue Diddi – noi chiameremo davanti al giudice i rappresentanti e i vertici della pubblica amministrazione per chiedere se ritengono che ci siano stati condizionamenti. Certo, non posso escludere che qualche funzionario possa aver sfruttato il ruolo che ricopriva a suo favore, ma è tutto da dimostrare di quale reato si sia trattato”.



Il penalista torna anche sulle due richieste di patteggiamento formulate nelle scorse settimane e respinte dalla procura. “Il no era assolutamente scontato – spiega – ma la richiesta è parte di una strategia difensiva: la Procura ritiene che l’indagine ‘Mondo di Mezzo’ abbia fatto emergere un sistema mafioso, io non la penso così e sono portato a ritenere che un Tribunale sereno potrebbe in futuro escludere questa ipotesi. Il fatto che la Procura abbia ritenuto neanche ipotizzabile l’aggravante mafiosa per Alemanno, che è considerato uno dei punti di riferimento di Buzzi, è per noi fatto molto significativo. Vuol dire che questa associazione non aveva esteriorizzazioni così palesi del suo illecito agire”.



Per il processo Mafia capitale, per il quale la procura guidata da Giuseppe Pignatone ha chiesto e ottenuto il rito immediato, sono 136 le udienze già in programma. Durante il dibattimento si leggeranno 100mila atti processuali e si conoscerà in modo più completo il contenuto delle intercettazioni telefoniche svolte dal Ros dei carabinieri durante l’inchiesta che ha scosso il Comune di Roma, mettendo in luce i rapporti tra politica, cooperative e criminalità in particolare nella gestione di attività assistenziali. A giudicare gli gli oltre 50 imputati sarà la decima Sezione penale presieduta da Rosanna Ianniello. Tra gli imputati che potrebbero comparire in aula Massimo Carminati, Salvatore Buzzi e Luca Odevaine.</column>
        </table>
        <table name="tblWebData">
            <column name="Article">di Alessandro Bongarzone | 10 settembre 2015</column>
        </table>
        <table name="tblWebData">
            <column name="Article">Il capo degli inquirenti romani Giuseppe Pignatone sta infatti valutando se aprire o meno un fascicolo sulla relazione inviata nei giorni scorsi da Raffaele Cantone: un porto franco degli appalti”, con l’87 per cento dei lavori in quattro anni che è stato assegnato senza gara pubblica







di F. Q. | 17 settembre 2015



Commenti







Più informazioni su: Gianni Alemanno, Giuseppe Pignatone, Ignazio Marino, Mafia Capitale, Raffaele Cantone, Roma



Un altro fronte d’indagine su Mafia capitale. E questa volta al centro della lente d’ingrandimento degli investigatori ci sarebbe l’intero sistema degli appalti a Roma. Il procuratore capo della capitaleGiuseppe Pignatone sta infatti valutando se aprire o meno un fascicolo d’indagine sulla relazione inviata nei giorni scorsi da Raffaele Cantone, il presidente dell’autorità nazionale Anticorruzione. Il capo degli inquirenti romani potrebbe far confluire il capitolo sugli appalti nel fascicolo madre su Mafia capitale.



Gli ispettori dell’Anticorruzione hanno passato ai raggi x la gestione del Campidoglio tra il 2011 e il 2014, analizzando quindi gli affidamenti sia quando il sindaco di Roma era Gianni Alemanno che dopo l’arrivo in Campidoglio di Ignazio Marino. E dopo quattro anni, Cantone ha inviato il report al sindaco Marino e al prefetto Franco Gabrielli, alla Procura della Repubblica e alla Procura della Corte dei conti per gli eventuali, ulteriori accertamenti, e perché valutino le iniziative di rispettiva competenza.



Drammatico il ritratto degli affari pubblici capitolini tracciato dagli ispettori dell’Anticorruzione: “un porto franco degli appalti”, con l’87 per cento dei lavori in quattro anni che è stato assegnato senza gara pubblica. Appalti da 2,9 miliardi di euro che equivalgono alla metà della spesa totale, assegnati “in palese difformità e contrasto con le regole, rivelando spesso un’applicazione o elusione delle norme disinvolta e in alcuni casi addirittura spregiudicata“.



“Ciò induce a ritenere –sottolineano gli ispettori – che la prassi rilevata abbia una genesi lontana nel tempo e rappresenti in molti casi più un lucido escamotage che ha orientato l’attività contrattuale degli uffici verso un percorso semplificato foriero, come confermato dai recenti fatti di cronaca, di distorsioni anche di carattere corruttivo piuttosto che dalle condizioni di straordinarietà che hanno caratterizzato l’attività politico-amministrativa di Roma Capitale negli ultimi anni”.



Nei due anni e mezzo in cui gli ispettori dell’Anticorruzione hanno analizzato la gestione Alemanno, la giunta dell’ex ministro all’Agricoltura ha speso oltre cinque miliardi. Due miliardi, cioè più di un appalto su tre, è finito in procedure negoziate . Con Marino invece le procedure negoziate sono salite all’87 per cento del totale, anche se per un importo complessivo dimezzato o poco più: 1 miliardo e 364 milioni in un anno e mezzo. L’Anticorruzione, però, mette nero su bianco il “sospetto di interessi corruttivi o criminali di altro genere dietro agli appalti a trattativa privata”. Ed è proprio su questo che adesso indagheranno i magistrati del pool Antimafia capitale.</column>
        </table>
        <table name="tblWebData">
            <column name="Article">di Paolo Berdini | 11 agosto 2015</column>
        </table>
        <table name="tblWebData">
            <column name="Article">La Banca d'Italia segnala movimenti bancari sospetti: riguardano i conti correnti del capo della segreteria dell'ex sindaco di Roma. Gli investigatori sospettano che si tratti di una cassaforte occulta







di F. Q. | 15 settembre 2015



Commenti







Un conto corrente da cui partono bonifici per il capo della segreteria dell’ex sindaco Gianni Alemanno, le ammissioni dell’ex amministratore delegato di Ama, i traffici segreti di Luca Odevaine. Le indagini su Mafia capitale hanno imboccato la via del denaro. I pm della procura di Roma stanno infatti seguendo la scia monetaria che si muoveva attorno all’organizzazione criminale guidata da Massimo Carminati e Salvatore Buzzi.



Una pista che, come racconta il quotidianoil Messaggero, è tracciata soprattutto dalle ammissioni degli indagati. Agli atti degli investigatori, sono arrivati i verbali d’interrogatorio di Franco Panzironi, ex ad di Ama, che il 20 febbraio scorso spiegava davanti ai pm di aver “veicolato denaro per l’allora assessore all’Ambiente Marco Visconti, 200 mila euro e per Gianni Alemanno, allora sindaco, 40 mila euro per il suo interessamento verso Riccardo Mancini, affinché effettuasse i pagamenti arrestrati nei confronti delle coop di Buzzi”.



Arrivano invece dall’ufficio di vigilanza della Banca d’Italia alcune segnalazioni su movimenti bancari sospetti: riguardano i conti correnti dell’Alfa progetti, società titolare di un’attività di ristorazione. Da quei conti sono partiti bonifici per 101 mila euro in favore di Antonio Lucarelli, ex capo della segreteria di Alemanno nel periodo in Campidoglio, mentre in entrata figurano Gli investigatori della Guardia di Finanza sospettano che quei conti altro non siano che una cassaforte occulta e vogliono capire da dove arrivassero quei soldi e a che titolo erano dovuto a Lucarelli.



E tra i pezzi del puzzle che i magistrati di Giuseppe Pignatone stanno cercando di ricomporre, c’è anche l’attività occulta portata avanti da Luca Odevaine, l’ex vicecapo di gabinetto di Walter Veltroni. L’uomo dell’immigrazione di Mafia capitale ha cominciato a collaborare con i pm, ricostruendo il business del Cara di Mineo. Adesso gli inquirenti cercano di fare luce anche sui suoi affari in Venezuela, dove Odevaine voleva costituire una linea di pullman per turisti. “Si stanno comprando dieci pullman in Sicilia che verranno spediti, ma non potrebbero entrare. E allora abbiamo architettato la cosa che c’hanno la passerella per disabili e allora il direttore della dogana che è amico del sindaco venezuelano amico mio li fa passare”.



*modificato da redazione online alle ore 16 e 35 del 15 settembre 2015</column>
        </table>
        <table name="tblWebData">
            <column name="Article">E' l'ultima pista su cui lavorano gli inquirenti egiziani: lo si legge in un comunicato del ministero dell'Interno. Il 18 febbraio il sito del quotidiano filo-governativo Al Youm 7 aveva scritto che il ricercatore era stato &quot;ucciso da agenti segreti appartenenti alla confraternita terrorista dei Fratelli Musulmani, per imbarazzare il governo egiziano”. Salvo poi essere smentito poco dopo. IL ministero degli Esteri: &quot;Non accetteremo verità di comodo&quot;







di F. Q. | 24 febbraio 2016



Commenti







Più informazioni su: Egitto, Farnesina, Giulio Regeni, Governo Renzi, Il Cairo, Matteo Renzi, Ministero degli Esteri, Paolo Gentiloni



Prima gli agenti dei servizi legati ai Fratelli Musulmani desiderosi di “imbarazzare” il governo di Al Sisi, ora la vendetta causata da screzi avuti con qualche conoscente. Gli inquirenti egiziani la considerano un’ipotesi da tenere in considerazione per dare una spiegazione alla morte di Giulio Regeni. Dopo essere stato torturato per giorni in un luogo imprecisato della capitale egiziana, Il 28enne ricercatore di Fiumicello sarebbe stato ucciso per “un movente criminale o il desiderio di una vendetta personale“, recita un comunicato del ministero dell’Interno egiziano. Le indagini avrebbero accertato che il giovane, trovato cadavere il 3 febbraio in un fosso che corre lungo la strada che collega il Cairo con Alessandria, aveva numerose relazioni con abitanti del quartiere in cui viveva, molti dei quali sono stati interrogati.



Una possibilità che causa la reazione della Farnesina. “L’Italia chiede semplicemente ad un Paese alleato la verità e la punizione dei colpevoli – afferma il ministro degli Esteri Paolo Gentiloni – non ci accontenteremo di una verità di comodo né di piste improbabili, come quelle evocate oggi dal Cairo”, ha detto in unquestion time alla Camera il capo della diplomazia, fino a questo momento molto prudente nell’intervenire sulla vicenda, al pari del premier Matteo Renzi.



Gli agenti italiani impegnati al Cairo nelle indagini “devono avere accesso a tutti i documenti sonori e filmati e a tutti gli atti del processo nelle mani della procura di Giza – continua Gentiloni – la cooperazione con il nostro team investigativo può e deve essere più efficace. Proprio oggi il governo trasmetterà richieste specifiche su questo attraverso i canali diplomatici. Lo dobbiamo alla famiglia di Regeni e alla dignità del nostro Paese”, ha aggiunto, confermando la previsione secondo cui gli inquirenti italiani avrebbero avuto vita non facile al Cairo. “In discussione non c’è la stabilità dell’Egitto né il nostro sostegno a un Paese fortemente impegnato nel contrasto al terrorismo – sottolinea quindi il capo della diplomazia italiana – voglio confermare a quest’aula che su questa vicenda l’Italia chiede a un Paese alleato la verità e la punizione dei colpevoli”.



La reazione non basta all’opposizione. “Nonostante le rassicurazioni fornite la risposta del ministro Gentiloni non ci ha soddisfatto – commenta Arturo Scotto, capogruppo di Sinistra Italiana alla Camera – apprezziamo lo sforzo ma ancora siamo lontani dalla verità. Il problema non è la volontà del nostro governo di pretendere la verità, su cui non abbiamo alcun dubbio, ma, di fronte ad una dittatura militare come quella di Al Sisi, se i diritti umani vengono prima degli affari, delgas e del commercio delle armi. Di fronte alle reticenze egiziane il governo sospenda la vendita di armi e metta in discussione rapporti commerciali”.



Il Cairo: “Collaboriamo con investigatori italiani” – Le forze di sicurezza egiziane “lavorano intensamente per scoprire le ragioni dell’omicidio e sono impegnate ad aggiornare la pubblica opinione egiziana e italiana sugli ultimi sviluppi alla luce degli strettirapporti bilaterali“, si legge ancora nel comunicato diramato dal Cairo, tanto più che “qualcuno giunge a conclusioni e riporta voci riferite da giornali stranieri senza prove e diffonde informazioni false che intralciano le indagini”. La sicurezza egiziana ha formato una squadre per esaminare il caso “attraverso un piano completo indagando sui collegamenti della vittima nei suoi sei mesi di permanenza in Egitto. La squadra sta interrogando ogni egiziano e straniero che abbia avuto contatti con Regeni per mettere insieme notizie sul caso”. “Nonostante gli investigatori non abbiano ancora individuato i responsabili – si dice ancora nel comunicato – o le ragioni all’origine del crimine, le informazioni raccolte danno per possibile ogni motivo, incluso l’omicidio premeditato e la vendetta”.



Ambasciatore egiziano: “Atto per minare rapporti” -Amr Helmy, l’ambasciatore egiziano a Roma, va oltre: l’omicidio Regeni potrebbe essere un atto criminale o terroristico compiuto da chi “vuole minare le relazioni tra Italia ed Egitto”, ha dichiarato il diplomatico, citato dall’agenzia ufficiale Mena. Tra Roma e Il Cairo “c’è piena cooperazione” sul caso, ha sottolineato l’ambasciatore invitando ad attendere gli esiti dell’inchiesta.



Il 18 febbraio il sito del quotidiano filo-governativo Al Youm 7 aveva scritto, citando fonti vicine alla procura, che Regeni era stato” ucciso da agenti segreti sotto copertura, molto probabilmente appartenenti alla confraternita terrorista dei Fratelli musulmani, per imbarazzare il governo egiziano”. Salvo poi essere smentito poche ore dopo.</column>
        </table>
        <table name="tblWebData">
            <column name="Article">di Beppe Giulietti | 18 ottobre 2015</column>
        </table>
        <table name="tblWebData">
            <column name="Article">Il ras delle cooperative romane, indicato come uno dei principali esponenti di Mafia Capitale, tenta quindi di uscire dall'inchiesta su Massimo Carminati con una pena abbastanza leggera. Già a giugno voleva patteggiare una condanna a tre anni e sei mesi, ma la procura aveva deciso di opporsi







di F. Q. | 2 settembre 2015



Commenti







Più informazioni su: Mafia Capitale, Massimo Carminati, Salvatore Buzzi



Un patteggiamento di pena, nonostante i pm non considerino credibile la sua collaborazione. Salvatore Buzzi ci riprova: i suoi legali hanno depositato oggi una richiesta di patteggiamento a 3 anni e 9 mesi di reclusione. Il ras dellecooperative romane, indicato come uno dei principali esponenti di Mafia capitale, tenta quindi di uscire dall’inchiesta su Massimo Carminati con una pena abbastanza leggera. La richiesta di patteggiamento riguarda le accuse di associazione per delinquere semplice, corruzione, turbativa d’asta e intestazione fittizia di beni. Non c’è quindi l’aggravante del metodo mafioso, che però è stato riconosciuto però dalla Cassazione dell’aprile scorso. Buzzi anche ha chiesto la revoca della custodia cautelare in carcere, dove è rinchiuso da dicembre.



Buzzi nei mesi scorsi aveva accettato di rispondere alle domande dei pm della procura di Roma. Cinque lunghi interrogatori, durante i quali mette in fila i nomi di 30 politici: due ex assessori assessori di Alemanno, 18 consiglieri comunali , cinque presidenti di municipio e cinque assessori di Ignazio Marino che avrebbero beneficiato di tangenti, assunzioni e altri tipi d’utilità. Gli inquirenti però non hanno valutato come credibile la testimonianza del ras delle coop, “per la scarsa plausibilità logica della ricostruzione dei rapporti con Alemanno, delle erogazioni nei suoi confronti di utilità economiche che non avrebbero avuto ragione se non in forza di un’esplicitazione di un accordo corruttivo”, scrivevano i magistrati capitolini.



“C’è un evidente contrasto – aggiungevano – con alcune conversazioni intercettate nella ricostruzione dei suoi rapporti con Carminati”. Secondo gli inquirenti Buzzi non è credibile anche per le versioni sui rapporti e gli interventi minacciosi nei confronti di Riccardo Mancini e per la scarsa plausibilità logica dei rapporti con la criminalità calabrese”. Già a giugno Buzzivoleva patteggiare una condanna a tre anni e sei mesi, ma la procura aveva deciso di opporsi. Dopo essere stato interrogato per ben cinque volte dai pm, senza guadagnare il bollo di collaboratore di giustizia, Buzzi adesso ci riprova. Nel frattempo si avvicina il 5 novembre, quando inizierà il maxi processo a Mafia capitale: tra i 59 imputati lo stesso ras del coop.</column>
        </table>
        <table name="tblWebData">
            <column name="Article">Lo si legge nel verbale di interrogatorio di Michele Nacamulli, collaboratore di Salvatore Buzzi. Dalle carte emerge anche che Luca Odevaine, braccio operativo della cupola nella gestione dell'affare migranti, sarebbe riuscito a fare pressioni anche sul sindaco per evitare la chiusura di un centro di via Boccea







di Marco Lillo e Valeria Pacelli | 24 giugno 2015



Commenti







Più informazioni su: Governo Prodi, Governo Renzi, Ignazio Marino, Mafia Capitale, Mario Morcone, Matteo Renzi, Roma, Romano Prodi



Non solo Buzzi. Anche Francesco Ferrara, arrestato il 4 giugno, ras delle coop vicine a CL e al Vaticano, che dominavano il settore dell’emergenza sociale con la coop rossa, era presente alla cena di finanziamento elettorale per Matteo Renzi a Roma nel novembre 2014. Lalista non è mai stata pubblicata dal Pd e più si va avanti e più si comprende perché. Anche Ignazio Marino trova brutte sorprese nei verbali depositati nei giorni scorsi.



Luca Odevaine sarebbe riuscito a fare pressioni anche sul sindaco per evitare la chiusura di un centro immigrati di via Boccea. Il centrosorto nei locali ex Enea è gestitodalla Domus Caritatis, oggi vicina a Cl ma sorta nell’ambito dell’Arciconfraternita del santissimo Sacramento del Vicariato di Roma negli anni novanta per opera di due giovani stimati da don Pietro Sigurani: Francesco Ferrara e Tiziano Zuccolo. Pietro Grappasonni (estraneo all’indagine), allora amministratore unico dellaAbitus, cooperativa riconducibile a Odevaine, spiega il 4 giugno ai pm : “In occasione della ventilata chiusura della struttura di via Boccea, voluta dal sindaco Marino, verso fine 2013, Tiziano Zuccolo chiese a Odevaine, nel corso di una riunione alla quale partecipavo io, con Montisci, Rosa Perrotta e Javier diintercedere con il sindaco per evitare la chiusura della struttura. So che la struttura, poi,non venne chiusa”.



Insomma, Odevaine avrebbe fatto cambiare idea al primo cittadino sul centro Enea. La circostanza è da verificare ma sarebbe un indizio della capacità di condizionamento di Odevaine. Il Fatto ha scoperto un’intercettazione ambientale nella quale Odevaine parla proprio del centro Enea di via Boccea. E’l’8 luglio 2014 enell’ufficio con Odevaine ci sono Gian Gavino Montisci e Elisabetta Lupidi, due dipendenti della Abitus: “Io – dice Odevaine ai suoi – ieri sono andato a parlare con la direttrice dei servizi sociali (Isabella Cozza, secondo il Ros, nominata alposto di Gabriella Acerbi, che Buz-zi voleva far fuori, Ndr) la quale, al contrario dell’assessore Cutini(Rita Cutini, che poi darà le dimissioni in polemica con Marino che le preferiva Ozzimo, finito poi agli arresti per i rapporti con Buzzi, Ndr) devo dire … insomma … è una che un po’ di testa ce l’ha e lei ha chiesto di vedermi perché voleva parlarmi appunto del centro Enea perché era dispiaciuta del fatto che ormai… il centro Enea è diventato… centro Sprar e che praticamente hanno tagliato tutti i servizi allora lei mi chiedeva con Morcone (il prefetto Mario, Ndr) per vedere se c’era la possibilità… invece di rilanciarlo”.



Odevaine si vantava nelle intercettazioni di aver fatto aprire, ai tempi delgoverno Prodi, il centro di Boccea. In un’altra conversazione spiega quanto pretendeva (presumibilmente al mese) dalla Domus Caritatis per i suoi servigi sui due centri: quello di via Staderini e l’Enea di via Boccea: “Staderini e Enea che dovrebbero essere 400 e 400 già sono 36-37.000 euro (…) è una questione di principio per la roba che portiamo a casa noi dobbiamo averne un giusto riconoscimento”. A cui dovevano essere aggiunti i 10mila euro al mese contestati dai pm a Odevaine per il centro di Mineo.



Francesco Ferrara nega nell’interrogatorio di garanzia con il Gip di sapere che i soldi versati sui conti della Abitus poi finivano nelle tasche di Odevaine. Ammette però di aver ricevuto “pressioni sugli incassi da parte di Odevaine”ma aggiunge “abbiamo chiuso tutti i contratti”. Ferrara descrive così la politica romana: “Il rapporto coi consiglieri comunali chiunque lavora per il Comune di Roma ce l’ha perché soprattutto durante le elezioni vengono e ti dicono ‘Me dai qualche voto?’ Senza avè niente in cambio. Noi abbiamo solo su Roma 4 mila dipendenti. Poter avere 10 voti, cioè io li ho visti ammazzasse”. Ferrara, secondo quanto riportato in un verbale, sarebbe stato presente alla nota cena di finanziamento di Renzi dove era presente anche Salvatore Buzzi. A rivelarlo è Nacamulli, collaboratore di Buzzi:“Io Ferrara l’ho visto alla cena di Renzi e in quella occasione, no prima, in questa occasione nell’ufficio mio mentre parlava con Buzzi e Bolla di questa cosa”.</column>
        </table>
        <table name="tblWebData">
            <column name="Article">Continua il braccio di ferro tra l'Italia e Bruxelles sul prolungamento delle licenze demaniali senza gara. Stavolta a innescare il pronunciamento è stata però la rivolta di due piccoli Comuni, uno in Sardegna e l'altro in Lombardia, che hanno pubblicato avvisi di nuova assegnazione senza diritto di prelazione. I concessionari uscenti hanno fatto ricorso al Tar







di Lorenzo Vendemiale | 25 febbraio 2016



Commenti







Più informazioni su: Concessione Balneare, Mario Monti, Procedura d'infrazione, Spiagge



Loiri Porto San Paolo e San Felice del Benaco. Da questi due piccoli Comuni, uno in provincia di Olbia-Tempio in Sardegna, l’altro di Brescia in Lombardia, così lontani e neppure 10mila abitanti messi insieme, parte la rivolta contro gli stabilimenti balneari in concessione, che può rivoluzionare la mappa delle spiagge del nostro Paese. L’avvocatura generale della Corte di giustizia europea ha bocciato severamente lo Stato italiano, che dal 2009 proroga le concessioni esistenti senza alcuna gara, in certi casi anche svendendo il proprio litorale. La norma che estende le licenze demaniali fino al 2020, secondo l’Ue, “è contraria al diritto europeo”. Adesso l’Italia rischia una pesante sentenza a sfavore, a meno che il governo non intervenga per regolamentare la materia, con una legge di cui si discute da tempo senza arrivare a una soluzione a causa della pressione delle lobby interessate.



La vicenda è abbastanza complessa. Conuna serie di decreti tra il 2009 e il 2012, il governo ha deciso di prorogare prima fino al 2012, poi addirittura fino al 2020, le concessioni balneari esistenti. Non che i politici non fossero al corrente del parere dell’Ue e della necessità di rimettere a gara le spiagge interessate dal provvedimento: nel 2012 l’Italia era appena uscita dalla procedura d’infrazione per una questione simile. Ma un articolo inserito all’ultimo momento nel dl “Crescita 2.0”, varato dal governo Monti e votato più o meno da tutti i partiti, sancì la proroga per altri 8 anni. Tutt’altro che una formalità burocratica: parliamo di circa 30mila imprese concessionarie che si dividono gliotto chilometri di litorale italiano. Di questi solo il 53% è balneabile, e ogni 350 metri circa c’è uno stabilimento privato. Un business da decine di milioni di euro l’anno, che però ai Comuni a volte frutta solo pochi spiccioli, per il prolungamento delle licenze già in essere, senza alcun bando concorrenziale.



È da un atto di ribellione di due piccoli Comuni che nasce il contenzioso. È successo in Sardegna, a pochi chilometri di distanza dallo splendido Golfo Aranci, come in Lombardia, sulle rive del Lago di Garda. Le amministrazioni, nel tentativo di far fruttare il proprio patrimonio, avevano deciso di non riconoscere la proroga automatica e pubblicare degli avvisi di nuova assegnazione, senza diritto di prelazione. I concessionari “uscenti”, però, forti anche della legge del governo, hanno fatto immediatamente ricorso al Tar, convinti di vincere. Il Tribunale amministrativo, pur riconoscendo loro ragione, ha rilevato il contrasto fra la normativa nazionale e quella comunitaria, e innescato il procedimento alla Corte di giustizia europea che rischia di costare molto all’Italia.



Adesso il parere dell’avvocato generale della Corte, Maciej Szpunar, che “ritiene fondati i dubbi espressi dai Tar e ha concluso che la direttiva 2006/123/CE, relativa ai servizi nel mercato Ue, impedisce alla normativa nazionale di prorogare in modo automatico la data di scadenza delle concessioni per lo sfruttamento economico del demanio pubblico marittimo e lacustre”. Si tratta di “servizi su suolo pubblico”, insomma, che come tali devono essere aperti alla libera concorrenza. Le conclusioni dell’avvocato generale non sono definitive, ma propongono una soluzione. La sentenza finale spetta alla Corte. Se i giudici seguiranno queste indicazioni, l’Italia rischia una nuova, onerosa procedura d’infrazione. L’alternativa è fare finalmente una legge che sani il problema normativo. Una proposta Pd di qualche tempo fa prevedeva la conclusione anticipata delle concessioni al 2017, e si era arenata per le proteste delle imprese. Ma sono circolate anche delle bozze di segno opposto, a firma di Ncd e Forza Italia, che puntavano alla salvaguardia delle concessioni esistenti. Gli interessi in ballo sono tanti, presto l’Ue potrebbe costringere il governo a decidere.



Twitter: @lVendemiale</column>
        </table>
        <table name="tblWebData">
            <column name="Article">L'indagine di Roma punta dritto verso l'entourage di Zingaretti. L'11 dicembre 2013 Guido Magrini, direttore del dipartimento Politiche sociali finito ai domiciliari, parla con Ozzimo (l'assessore arrestato) del piano sull'emergenza abitativa e tira in ballo l'ex capo di gabinetto del governatore Venafro, spiegando di aver preparato una delibera che &quot;porterebbe a Roma 7,2 milioni di euro&quot;. Su cui Buzzi era pronto a mettere le mani in cambio del salvataggio della coop Deposito Locomotive Roma San Lorenzo, cara al Campidoglio







di Marco Pasciuti | 5 giugno 2015



Commenti







Più informazioni su: Mafia Capitale, Nicola Zingaretti, Procura di Roma, Regione Lazio, Roma



L’inchiesta su Mafia Capitale scava tra le carte e i corridoi della Regione Lazio e punta dritto verso l’entourage del governatore Nicola Zingaretti, scandagliando i modi in cui alla Pisana i suoi dirigenti hanno utilizzato i fondi per l’emergenza casa. Tra le 21 perquisizioni effettuate ieri dai carabinieri del Ros, figura anche l’abitazione dell’ex capo di gabinetto del presidente, Maurizio Venafro. L’ex braccio destro di Zingaretti si era dimesso il 24 marzo perché iscritto nel registro degli indagati “in un’inchiesta relativa ad una gara d’appalto della Regione”, quella per l’acquisto del servizio Cup (il Centro Unico Prenotazione). Il cerchio degli inquirenti tra gli uffici della Pisana continua a stringersi: in questa seconda tornata di arresti ai domiciliari è finito Guido Magrini, “potentissimo” direttore del dipartimento Politiche sociali, autore di una delibera che porta “al Comune di Roma 7,2 milioni di euro”. Soldi su cui Salvatore Buzzi voleva mettere le mani in cambio del salvataggio della Cooperativa Deposito Locomotive Roma San Lorenzo, cara al Campidoglio.



L’ordinanza di custodia cautelare accende un altro faro sulla posizione dell’ex braccio destro di Zingaretti. A chiamare in causa Venafro è lo stesso Magrini. L’11 dicembre 2013 il dirigente della Pisana è in compagnia di Salvatore Buzzi, braccio operativo della cupola, che gli passa al telefono Daniele Ozzimo, assessore alla Casa del Comune di Roma finito agli arresti, cui spiega per filo e per segno tutto l’iter amministrativo avviato per favorire il sodalizio. In ballo c’è il Piano Straordinario Emergenza Casa: “Stamattina abbiamo chiuso con Maurizio Venafro e con De Filippis (Raniero, dirigente della Pisana, ndr) un po’ il pacchetto – racconta Magrini – loro stanno preparando per il 17 dicembre che è martedì, la prossima Giunta, una delibera quadro che riguarda l’accordo co’ Roma Comune sul tema generale della casa, i fondi alla cassa deposi… tutto quello di cui avete parlato, oh. Poi invece io vado in autonomia con una mia delibera…” che “porterebbe a Roma 7 milioni e 100/sette milioni e 2 più o meno”. Somma che Ozzimo avrebbe dovuto far inserire nelbilancio 2014 del Comune. Risultato: il 17 dicembre 2013 la giunta di Zingaretti approvava la delibera 479 che stanziava 16,5 milioni di euro per l’emergenza abitativa. Il soggetto proponente è il Dipartimento Politiche sociali guidato da Magrini. Che con una successiva delibera stanziava altri 7.182.003,00 euro a Roma Capitale.



Perché Mafia Capitale è interessata allo stanziamento? E’ Buzzi in persona a fornire il quadro della situazione: “Guido Magrini c’ha in Regione i fondi per l’Emergenza alloggiativa che li girerebbe al Comune e dove io già c’ho una convenzione in corso, hai capito?”. In un’altra intercettazione il capo della 29 giugno entra nel dettaglio: “Magrini ce dà sette milioni”, o meglio “da’ al Comune 7 milioni perché noi dovemo fa’ l’operazione Cooperative San Lorenzo però non glie damo una lira”. Di che operazione si tratta? Il7 gennaio 2014 Buzzi aggiunge altri tasselli al puzzle: “La cosa segreta che nessuno deve sapere perché sennò diventa quasi unreato è che noi abbiamo fatto un’operazione di salvataggio della cooperativa Deposito Cooperativa San Lorenzo, impegnandoci a comprare 14 appartamenti.. per un totale..32..32 appartamenti. Ne avemo venduti 18 e 14 noi. Questa è la cooperativa più antica di Roma, se non intervenivamo noi, falliva. Quindi c’ha chiamato Lega coop, c’ha chiamato. Magrini ha trasferito7 milioni e 2 a Ozzimo, ha dato 7 milioni e 2 al Comune di Roma”. Il 23 gennaio Buzzi torna sull’argomento: “Bisogna anda’ da Ozzimo, io c’ho preso appuntamento per mercoledì perché dovemo fa’ unprogettino pe i 7 milioni e 2..quindi Ozzimoce ne da 5, noi gliene avemo portati 7..ce ne guadagnamo.. lui ce guadagna 2 milioni…”.



E la triangolazione si chiude. Magrini fa un assist da 7,2 milioni al Comune di Roma. Ozzimo riceve palla e, si legge nella ricostruzione degli inquirenti, “ha posto in essere condotte finalizzate al rinnovo dei servizi per l’emergenza alloggiativa a favore della Eriches (cooperativa riconducibile a Buzzi, ndr), nonché per l’adozione della memoria di Giunta Capitolina del 26.2.14 (…) con la finalità di favorire i soggetti economici riconducibili a Buzzi”.In cambio la cupola salva la cooperativa San Lorenzo, cara al Comune: “Ponendo in essere detti atti contrari ai doveri dei loro uffici, gli stessi ottenevano da parte di Buzzi (…) a favore della Società Cooperativa Deposito Locomotive Roma San Lorenzo, in gravi difficoltà economiche (…) utilità a contenuto economico, consistenti nell’acquisto diquattordici appartamenti al prezzo di 3.262.000 euro, dei quali erano erogati 120.000 euro come anticipo e parte del valore residuo ( 901.000 euro)”.



Il mosaico si va via via ricomponendo e l’inchiesta aggiunge nuovi tasselli all’identikit di quel “mister X” che, in cambio di2.500 euro al mese, farebbe da tramite tra la cupola di Mafia Capitale e la Regione Lazio. Era il 20 aprile 2013. Salvatore Buzzi stilava l’elenco delle persone che aveva a libro paga per controllare o fare da tramite con questo o quel politico: “Lo sai a Luca (Odevaine, ex vice capo di gabinetto dell’ex sindaco di Roma Veltroni e responsabile extradipartimentale della polizia provinciale, ndr) quanto gli do? Cinquemila euro al mese… ogni mese… (…) un altro che mi tiene i rapporticon Zingaretti duemilaecinque al mese”.



L’inchiesta lambisce la cerchia più ristretta dei suoi collaboratori, ma il governatore non si scompone: “Dalla Procura un lavoro importante e utile per fare chiarezza e rafforzare la legalità nella Pubblica Amministrazione – si legge in una nota diramata da Zingaretti – da parte nostra, in Regione, in questi due anni, abbiamo fatto di tutto per governare bene, rafforzando la legalità e la trasparenza. Andremo avanti così, sempre più determinati”.



Eppure il gruppo consiliare del M5S alla Pisana aveva chiesto spiegazioni. Con una interrogazione a risposta immediata datata 5 marzo 2015, i consiglieri Perilli, Denicolò e Barillari chiedevano lumi al presidente del consiglio regionaleDaniele Leodori circa i “rapporti tra il direttore regionale Guido Magrini e personaggi coinvolti nell’inchiesta Mafia Capitale in relazione a somme dallo stesso st</column>
        </table>
        <table name="tblWebData">
            <column name="Article">All'Università di Pisa il presidente dell' Anticorruzione ha commentato gli sviluppi dell'inchiesta che giovedì ha portato all'arresto di 44 persone: &quot;Commissariare il Comune? Spetterà al prefetto capire qual è la situazione. Gran parte delle vicende si sono verificate prima dell’arrivo di questa giunta, anche se alcune propaggini la riguardano&quot;. Poi il n.1 di Anac ha puntato il dito contro gli imprenditori: &quot;Usano la corruzione per creare un sistema anti concorrenziale che ha bloccato il Paese&quot;







di F. Q. | 5 giugno 2015



Commenti







Più informazioni su: Autorità Nazionale Anticorruzione, Catania, Mafia Capitale, Procura di Roma, Raffaele Cantone, Roma



“Un livello di infiltrazione nel mondo della politica veramente incredibile. Sono stati coinvolti in questa seconda tranche 5 consiglieri comunali. L’immagine di una amministrazione veramente ostaggio del mondo corruttivo purtroppo è un’immagine non del tutto sbagliata”. E’ la fotografia scattata dal presidente dell’Authority anticorruzione, Raffaele Cantone, sui nuovi sviluppi dell’inchiesta Mafia Capitale, che giovedì ha portato all’arresto di 44 persone.



Uno scandalo che ha fatto scoppiare l’ennesima bufera sul sindaco di Roma,Ignazio Marino, e moltiplicare le voci di coloro che chiedono il commissariamento del Comune: “E’ in corso un’attività ispettiva che deve ovviamente dimostrare una serie di cose – ha detto il numero uno dell’Anac rispondendo sul punto durante un seminario all’Università di Pisa all’Edicola dei saperi, che un anno fa è stata riaperta dopo essere stata confiscata alla mafia – spetterà al prefetto di Roma capire qual è la situazione. Bisogna vedere dove è arrivato il livello di infiltrazione, non dimentichiamo che lo scioglimento del consiglio comunale non è legato ai fatti corruttivi in sé, deve dimostrare l’esistenza di fatti di infiltrazione mafiosa. Gran parte delle vicende si sono verificate prima dell’arrivo di questa giunta, anche se alcune propaggini hanno riguardato l’attuale, quantomeno, consiliatura, non l’amministrazione”.



I tentacoli della piovra si allungavano dalla Capitale verso la Sicilia, sull’affare migranti. L’appalto da100 milioni di euro del 2014 per ilCara di Mineo è la storia più delicata politicamente e più rilevante dal punto di vista economico di Mafia Capitale. “Siamo al paradosso che ci sono gli arresti e l’appalto è ancora in corso”, rileva Cantone in merito alla situazione al centro di accoglienza richiedenti asilo più grande d’Europa il cui appalto è al centro di un’inchiesta che vede indagato anche il sottosegretario all’Agricoltura,Giuseppe Castiglione (Ncd).



Su quell’appalto il presidente dell’Anac aveva da tempo accesso i fari, segnalandolo al ministero dell’Interno: “A noi era apparso immediatamente un abito su misura“, dice Cantone. “Abbiamo evidenziato – spiega – una serie di gravi irregolarità di quell’appalto. Qui ognuno deve fare la sua parte”, è l’appello. “Il livello vero della preoccupazione è il clamoroso coinvolgimento di pezzi dell’amministrazione pubblica, soprattutto politica”. Ma dal Viminale non è mai arrivata alcuna risposta.



Il 27 maggio scorso Cantone scriveva al ministroAngelino Alfano (Ncd, formazione politica nella quale milita anche Castiglione) una lettera in cui definiva illegittimo l’appalto. Tutto era iniziato il 25 febbraio quando Cantone definiva la gara “illegittima” perché “in contrasto con i principi di concorrenza, proporzionalità, trasparenza, imparzialità e economicità”. Ma dal ministero dell’Interno non arrivavano reazioni. Anzi: il 25 marzo davanti ai parlamentari del Comitato Schengen il prefettoMario Morcone difendeva l’operato di chi gestisce il centro: “A certe situazioni bisogna fare attenzione, perché ci sono sicuramente aspetti di opacità, ma anche tanta gente per bene”, conclude il prefetto. Così il 6 maggio Cantone ribadiva per iscritto il proprio parere al Consorzio Calatino: la gara è illegittima. Ma il15 maggio Giovanni Ferrera, direttore generale del Consorzio, indagato dalla procura di Catania insieme ad altre 5 persone tra cui Castiglione, firmava e pubblicava la determina che conferma l’appalto da 100 milioni.



Cantone ha puntato il dito anche contro la classe imprenditoriale italiana: “I principali imprenditori coinvolti nella Tangentopoli del 1992 – ha detto il capo dell’Anticorruzione – sono gli stessi coinvolti nelle pratiche corruttive di oggi e non credo che peccheremmo di eccesso di comunismo se dicessimo che la classe imprenditoriale italiana si nasconde dietro la corruzione per creare un sistema anti concorrenziale che alla fine ha bloccato lo sviluppo del sistema Paese”. “Non solo tutto ciò è stato prodotto – ha spiegato Cantone – da leggi criminogene come la legge Obiettivo, teoricamente perfetta e che invece non ha funzionato e ha consegnato il Paese nelle mani di una lobby di10-12 costruttori“. Cantone ha poi sottolineato che “non è vero che tutta la legislazione, che secondo i più ha favorito fenomeni illeciti o correttivi, è colpa di Berlusconi, perché la legge sul falso in bilancio è stata fatta su richiesta di Confindustria perché quella legislazione avrebbe favorito uno sviluppo al Paese che invece non c’è stato”. “Questo perché – ha concluso – gli imprenditori hanno capito che i politici non vanno comprati ma allevati comepolli da batteria, come rivelano le indagini su Mafia Capitale”.</column>
        </table>
        <table name="tblWebData">
            <column name="Article">In una intercettazione del 13 giugno il capo della '29 giugno' racconta di un colloquio con il vicesindaco di Roma: &quot;Mentre dicevo se m'aiutava a fa' cresce la cooperativa, me chiedeva: 'Ma mi puoi assume questo?'. Gli ho detto: &quot;Ah Lui', ma uno come fa a assume se tu non crei lavoro?'&quot;. La replica: &quot;Se fosse venuto a bussare alla mia porta, avrebbe trovato chiuso&quot;. Secondo il ras delle coop e Odevaine, Rutelli e Melilli chiedevano l'assunzione dei figli







di F. Q. | 10 giugno 2015



Commenti







Più informazioni su: Ignazio Marino, Mafia Capitale, Roma, Salvatore Buzzi



Luigi Nieri, vicesindaco di Roma. Francesco Rutelli, ex primo cittadino della Capitale e parlamentare. Fabio Melilli, segretario regionale del Partito Democratico e deputato. Salvatore Buzzi li tira dentro, nel calderone incandescente di Mafia Capitale. In ballo ci sono gli appalti su cui il ras delle cooperative vuole mettere le mani. Si parla di facilitazioni in cambio di assunzioni.



E’ il giugno 2014, Buzzi lavora per aggiudicarsi parte del pacchetto di appalti (“Se piamo un milione de verde (pubblico, ndr)” che il Comune deve affidare ai privati dopo la chiusura della partecipataMultiservizi, così parla conMattia Stella (membro del gabinetto del sindaco Marino) Mirko Coratti (presidente dell’assemblea capitolina a libro paga della cupola), Luca Giansanti (Capogruppo della lista Marino), Daniele Ozzimo (assessore alla Casa nella giunta Marino, arrestato e ora ai domiciliari). Poi, racconta Buzzi il 13 giugno al telefono, vede anche Luigi Nieri, vicesindaco della Capitale: “Ho parlato con Nieri. Per me è fuso, il ragazzo. Mentre dicevo se m’aiutava a fa’ cresce la cooperativa, me chiedeva: ‘Ma mi puoi assume questo?’. Gli ho detto: “Ah Lui’, ma uno come fa a assume se tu non crei lavoro? Te sto a di’ proprio questo. Tu damme la possibilità di cresce, che se uno cresce poi può anche…’. Non lo capisce, il ragazzo”.



“Ciò che emerge con chiarezza nei brogliacci di cui si legge ormai ogni giorno – risponde in mattinata Nieri – è una cosa soltanto: se qualcuno fosse mai venuto a bussare alla mia porta l’avrebbe trovata non chiusa, sbarrata. Non so se essere lusingato dal disprezzo che Buzzi mostra nei miei confronti nelle sue conversazioni – continua – leggo che pensa di me che dormo, che mi devo dare una svegliata, che non capisco, che sono addirittura ‘fuso’. Parole offensive che testimoniano con nettezza la frustrazione di Buzzi nei miei confronti. Dimostrano che, se Buzzi cercava in me una sponda, non l’ha mai trovata”. Il riferimento al presunto posto di lavoro che avrei chiesto a Buzzi mi fa quasi sorridere – continua il vicesindaco – ma poniamo pure che in questi anni io possa aver chiesto alla cooperativa29 Giugno di assumere qualcuno. Per chi mi sarei speso? Per un mio parente o un mio amico? Mai! L’avrei certamente fatto per un disperato. Magari per un detenuto che per uscire dal carcere aveva bisogno di un lavoro per ottenere le misure alternative”.



Gli appalti di Multiservizi fanno gola e Buzzi ha fretta. “Io in due ore arrivo al sindaco (Marino, ndr). Io riesco ad arrivare anche al sindaco. Però non mi va di arrivarci”, spiega il capo della 29 giugno. E “se D’Ausilio (all’epoca capogruppo Pd in consigli) non si decide a muoversi”, “io allora metto in campo l’artiglieria pesante. Arriva Giuliano Poletti (ministro del Lavoro ed ex n.1 della Legacoop, ndr). Buzzi vanta rapporti di alto livello, con la politica che conta: “Il 25 luglio 2014, alle ore 15.11, Buzzi evidenziava il problema del personale nei centri da lui definiti ormai saturi e della questione Rutelli (assunzione del figlio dell’ex sindaco di Roma che emerge in altre intercettazioni, ndr)”.



I buoni rapporti fanno comodo anche in Regione e in Parlamento. Luca Odevaine cura quelli con Fabio Melilli, segretario regionale del Pd per il Lazio e membro della Camera dei deputati: “Ho parlato con Mario (Morcone, prefetto, ndr) – racconta il 22 luglio 2015 a Melilli l’uomo che per conto della cupola gestiva i flussi dei migranti da redistribuire nei centri di tutta Italia – di cui sono amico da tempo e volevo dirti che ho una Fondazione e posso fare un colloquio a Francesca per verificare la possibilità di un’assunzione”. Secondo il Ros, “Francesca” è Francesca Cestari, figlia di una precedente relazione della moglie di Melilli (“Non ha il mio cognome – spiega l’onorevole – perché aveva un anno quando ho sposato la madre”): sarà contattata da Odevaine e otterrà un colloquio.



Riceviamo e pubblichiamo la precisazione di Francesco Rutelli

“Uno dei nostri figli la scorsa estate ha voluto occuparsi di accoglienza di immigrati. E’ difficile criticare un ragazzo che sceglie di fare un servizio di notte (precario 2 giorni a settimana) ai rifugiati per breve periodo della sua vita. Ed è difficile criticare il padre, che non ha parlato con nessuno e neppure conosceva la coop dove il ragazzo ha svolto questo servizio e, pur essendo poco favorevole, ha rispettato questa scelta di suo figlio”</column>
        </table>
        <table name="tblWebData">
            <column name="Article">La senatrice della minoranza dem contro l'editorialista del Corriere della Sera







di F. Q. | 29 agosto 2015



Commenti







Più informazioni su: Mafia Capitale, PD, Tasse



Riceviamo e pubblichiamo



Un conato di vomito. E’ l’unica sensazione che posso provare leggendo Angelo Panebianco sul Corriere della sera del 28 agosto sulle tasse. Ho letto e riletto il suo pezzo per essere sicura di non avere le traveggole. No, non sono io che ce le ho, è lui che forse ha preso un colpo di sole agostano, ma di brutto proprio. L’assunto di Panebianco è che le tasse fanno schifo, sono un cancro da debellare e che quindi se la vecchia sinistra non lo capisce è destinata a perdere. Quella vecchia sinistra – che ama le tasse solo per un riflesso identitario, un po’ come la coperta di Linus – deve essere annientata e Renzi fa bene a porsi questo obiettivo come Blair.



Solo spazzando via tasse e vecchia sinistra la società italiana tornerà dinamica. Se invece la vecchia sinistra resisterà allora l’Italia resterà imprigionata nel mood statico, immobile. Mi riprendo dall’impulso di rimettere e metto le cose in chiaro. Non ho mai condiviso le parole di Tommaso Padoa Schioppa che le tasse erano bellissime. Ho sempre detto – e a questo ispiro la mia attività in Commissione finanze al Senato – che le tasse sono brutte ma necessarie e soprattutto è terribile doverle pagare anche per chi non le paga. Quindi arrivare a demonizzarle e a dire che le tasse sono il sinonimo della sinistra trinariciuta no!! Mi ribello.



Allora due domande a Panebianco le voglio fare.



E’ statica o dinamica la società in cui i figli dei ricchi ereditano le ricchezze dei padri e restano ricchi e vanno per strada con i macchinoni e per mare con le barche intestate a società fittizie, mentre i figli dei meno abbienti sono condannati alla povertà per generazioni e in barca non ci andranno mai? E’ statica o dinamica la società in cui chi si ammala – se è abbiente – va in costose cliniche e si cura presso i migliori medici e chirurghi mentre i diseredati e i meno abbienti hanno solo il pronto soccorso e al limite qualche ospedali pubblico con liste d’attesa chilometriche?



Secondo Panebianco immagino che lui chiami queste società – prive di uguaglianza e di ascensore sociale – dinamiche. Il dinamismo solo per chi ha i soldi per viaggiare veloce. Panebianco fa finta di non sapere che le strade su cui viaggiano anche lui e suoi amici facoltosi sono pagate e mantenute con le tasse richieste a tutti noi; fa finta di non sapere che se subisce un furto in casa, chiamerà la polizia pagata (troppo poco) con le tasse di tutti noi; fa finta di non sapere che se la mafia non è arrivata a chiedere il pizzo perfino a lui, è perché ci sono magistrati e carabinieri che lavorano bene con le tasse pagate da tutti noi; fa finta di non sapere che se c’è un terremoto interverrà la protezione civile per interventi che sono pagati con le tasse richieste a tutti noi; fa finta di non sapere che l’assegno di disoccupazione previsto dal Jobs Act e gli incentivi fiscali previsti per i contratti a tempo indeterminato sono a carico della fiscalità generale cioè di tutti noi. Non parliamo di pensioni e sanità, asili nido e assistenza a domicilio e milioni di altre cose che lo Stato fa con le tasse.



Sono tutte cose da società statica, professor Panebianco? Tutte cose da sinistra trinariciuta?



Dica di sì. Così vado subito da un precario dei call center e gli dico che è uno da società statica; poi vado da una famiglia monoreddito che aspetta una visita oncologica da mesi e le dico che è chi è causa del suo mal pianga se stesso, perché non capisce che la sanità pubblica pagata dai contribuenti è roba da vecchia sinistra statica. Si diano una mossa, siano più dinamici, muoiano di cancro! Poi vado a Ostia, il cui commissariato per la spending review ha solo due macchine per 200 mila persone e un municipio sciolto per mafia e dico: ma come siete superati, volete l’intervento dello Stato, siete proprio statici! Perché non vi alleate con Buzzi e Carminati che loro le tasse non ve le fanno pagare!! Come dite? La mafia spaccia cocaina e vi fa pagare il pizzo? Non siete mai contenti. Ah, dimenticavo, professor Panebianco, chi lo paga il suo stipendio all’Università di Bologna? I contribuenti con le tasse? Ma come sono datate e statiche queste leggi che lo prevedono!



di Lucrezia Ricchiuti

Senatrice del Partito Democratico</column>
        </table>
        <table name="tblWebData">
            <column name="Article">di F. Q. | 1 settembre 2015



Commenti







Più informazioni su: Angelino Alfano, Europa, Matteo Renzi, Tasi



LA GIORNATA NERA DEL GOVERNO/1: MAFIA CAPITALE, VANNO SCIOLTI ALFANO E NCD

I verbali di Luca Odevaine accusano il referente del ministro dell’Interno in Sicilia, che risponde alle domande di Antonello Caporale



LA TV CENSURA L’APPELLO AL PREMIER DELLA FIGLIA DELLE VITTIME DI MINEO. Il commento di Marco Lillo



LA GIORNATA NERA DEL GOVERNO/2: L’UE A RENZI: I TAGLI FISCALI TE LI SCORDI

La Commissione europea blocca la propaganda di governo sulla ripresa, abolire la Tasi è contro le raccomandazioni di Bruxelles. Di Carlo Di Foggia.



Wanda Marra ci spiega IL FORMAT CHE RENZI PORTERA’ NEI TEATRI



L’ARCANGELO, L’editoriale di Marco Travaglio

“Per curiosità. Ma questo Franco Gabrielli che animale è? Se è un prefetto della Repubblica, in particolare il prefetto di Roma capitale, che ci fa in televisione da mane a sera a dichiarare, pontificare, fare battute, lanciare avvertimenti?”



QUESTO FRANZEN E’ UN PO’ GIANNI RIOTTA IN PICCOLO. La rubrica di Marco Palombi



IL SONDAGGIO – 5 STELLE BATTONO PD (SE VA CON ANGELINO)

“Organizzazione” e “governo”, le parole chiave della prossima festa nazionale del Movimento 5 stelle, prevista per Ottobre a Imola. Il raduno segnerà la prima tappa di un movimento che vuole cambiare regole e pelle. Di Luca de Carolis



M5S, COME SCEGLIERE I CANDIDATI (OLTRE AL WEB)

Requisiti di selezione più rigidi per i futuri pentastellati. Dopo l’annuncio del leader del Movimento Beppe Grillo, il Fatto ha raccolto i pareri di Maurizio Viroli, Silvia Truzzi, Oliverio Beha, Selvaggia Lucarelli, Gianluigi Paragone e Gianni Barbacetto. Con un commento di Andrea Scanzi



ESCLUSIVO – ALITALIA, 28 MILIONI DI REGALO DI STATO AGLI ARABI DI ETIHAD

Almeno fino al 2017 pagheremo la parte contributiva dell’indennità di volo che spetta a 1550 piloti e 3700 tra hostess e steward. Soldi versati con un sistema criptico. Di Daniele Martini



POPOLARE VINCENZA COME MPS, A BANKITALIA LO SCANDALO LO APPRENONO DAI GIORNALI

La storia della Banca Popolare di Vicenza è uguale a tante che l’hanno preceduta. Ricordate Tercas, Banca Marche, Popolare di Milano, Carige e, soprattutto, Monte dei Paschi? Sempre lo stesso copione. Di Giorgio Meletti



TUTTO PRONTO. CIAK, SI PARTE. A VENEZIA NON E’ TEMPO DI COMMEDIE

Torme di addetti ai lavori, funzionari Rai, produttori e distributori. Inizia la corsa al Leone. Sedici esordienti assoluti. Quattro mila film italiani in concorso: Bellocchio, Gaudino, Guadagnino e Messina. Di Malcom Pagani



PER IL PAPA E’ GIA’ GIUBILEO: AMNISTIA E ABORTI PERDONATI.

La lettera di Papa Francesco a Monsignor Fisichella con i temi per l’Anno Santo della Misericordia. L’analisi di Marco Marzano



ASSANGE E PERFINO BERLUSCONI NELLE MAIL DELLA VERGOGNA DI HILLARY

Lo scandalo elettorale per l’uso dell’account privato. Di Giampiero Gramaglia



LA RECENSIONE – L’EREDITA’ SCOMODA DI NON ESSERE STIEG LARSSON

Il dilemma chiave è di quelli tostissimi, di stampo filosofico, scientifico e teologico. E a porselo non è il mitico Mikael Blomkvist, bensì il poliziotto di tormentata fede ebraica Jan Bublanski: “Per qualche motivo gli venne in mente un vecchio indovinello che il suo spiritoso cugino Samuel faceva sempre in sinagoga per confondere i coetanei. Di Fabrizio d’Esposito



VERSO LA FESTA DEL FATTO ALLA VERSILIANA. MANNARINO: “UBRIACO SI’ MA DI LACRIME E SORRISI SOTTO AL PALCO”

L’intervista di Diletta Parlangeli ad Alessandro Mannarino che canterà sabato sera alle 21.30 a Marina di Pietrasanta per il lettori del Fatto Quotidiano</column>
        </table>
        <table name="tblWebData">
            <column name="Article">Dalle carte dell'inchiesta emerge il sistema con cui Buzzi e Carminati garantivano contratti nelle coop ai consiglieri di diverse circoscrizioni, che percepivano in pratica un doppio stipendio: quello garantito dal sodalizio e il gettone di presenza previsto dal Comune per partecipare alle sedute consiliari, pagato con le tasse dei cittadini







di F. Q. | 11 giugno 2015



Commenti







Più informazioni su: Mafia Capitale, Massimo Carminati, Roma, Salvatore Buzzi



La cupola non esercitava il proprio potere soltanto sul Palazzo Senatorio. La piovra di Mafia Capitale allungava i propri tentacoli, in maniera capillare, fin dentro i municipi di Roma, riuscendo a creare una rete fidata di consiglieri in cambio di posti di lavoro. E’ lo scenario che emerge dalle perquisizioni effettuate il 2 dicembre nella sede della cooperativa 29 giugno, in via Pomona, a Roma. Dove, tra le carte sequestrate, emergono nomi e cifre. Erano le assunzioni, scrivono gli inquirenti, “richieste da Luca Gramazio (capogruppo Pdl in Campidoglio, ndr) e Giovanni Quarzo (presidente della Commissione Trasparenza, ndr)”.



Consiglieri e politici fidati, al soldo dell’organizzazione. A ognuna, scrive Tl Messaggero, un contratto di un anno in una delle cooperative controllate da Salvatore Buzzi, per un totale di 247 mila euro l’anno. Uno stipendio da 839 euro ad Alessia Petrucci (Consigliere a Valmontone), e Stefano Aloisi (eletto in Campidoglio), 1775 euro a Cristiano Rasi (X municipio), per Andrea Volpi, consigliere, ci sono 1.578 euro dalla Cosma, mentre ad Antonio Aumenta (XII municipio), Andrea Liburdi (II municipio) eAlessandro Petrini (eletto a Tivoli) un contratto da 1.250 euro a testa. Poco più di mille euro al mese andavano a Matteo Guidoni (candidato non eletto), Paolo Rendina (presidente di FI alla Magliana), Paride Alampi (XVI municipio) ed Emanuele Cagiola (capo della commissione Bilancio a Ladispoli).



Qual è la ratio seguita dall’organizzazione? Lo spiegaFabrizio Testa, testa di ponte tra Carminati e la politica, in un dialogo con Buzzi e Massimo Carminati: le assunzioni servono a Gramazio, che “deve sistemare tutto il Consiglio Municipio, tutti i suoi Consiglieri perché lui giustamente, dice ‘io tra un anno vado a votare con le preferenze. (…) Se c’ho tutti a… me lavorano più sereni.. allora che cosa voglio fare io..mi metto questi qua e gli do lo stipendio’…”. In modo che quando serve si mettano a disposizione.



Uno stipendio che si somma alla remunerazione garantita dal Comune. Le legge consente, infatti, ai consiglieri di assentarsi dal lavoro per l’intera giornata quando devono partecipare ad un’assemblea comunale, l’azienda paga loro lo stipendio intero e il Comunerimborsa all’azienda le ore perse. Non solo: quando partecipano alle attività del consiglio, gli eletti percepiscono un gettone di presenza: a Roma 129 euro lordi a seduta e il tetto mensile è di2.440 euro. In pratica, i consiglieri comprati da Buzzi e Carminati ricevono un doppio stipendio: dalle coop e dal Comune di Roma. Ovvero dalle tasse dei cittadini.



Il sistema è utile, ma costa. Il 12 novembre 2014 Carminati, Buzzi, Testa e il ragioniere Paolo Di Ninno si vedono per parlarne. Il problema principale è che “prima che arrivi il rimborso (del Comune, ndr) ci vuole un sacco di tempo”, spiega Buzzi.</column>
        </table>
        <table name="tblWebData">
            <column name="Article">di Alessandro Cannavale | 22 febbraio 2016</column>
        </table>
        <table name="tblWebData">
            <column name="Article">Fuori dal campo da gioco la parabola dei Foxes assomiglia a tante altre cattive gestioni del calcio moderno. Negli ultimi due anni il passivo di bilancio è salito a 70 milioni di euro. E in caso di accesso alle coppe europee potrebbe rischiare pesanti sanzioni







di Lorenzo Vendemiale | 17 febbraio 2016



Commenti







Più informazioni su: Claudio Ranieri, Premier League, Uefa



È il miracolo calcistico che sta appassionando i tifosi inglesi e di tutto il mondo: il piccolo Leicester di Claudio Ranieri, primo in classifica in Premier League nonostante la beffarda sconfitta di domenica all’ultimo minuto contro l’Arsenal. Riedizione moderna del mito di Davide che sfida i Golia del football britannico. Eppure persino la storia dei Foxes nasconde un lato oscuro: un presidente magnate thailandese dagli interessi poco trasparenti, conti disastrosi, false ricapitalizzazioni e contratti di sponsor gonfiati.



È l’altra faccia della favola delle Volpi. Sul campo Jamie Vardy – il bomber della working class che solo qualche anno fa giocava nei dilettanti e sbarcava il lunario come operaio - sta trascinando i suoi compagni verso quello che sarebbe il più clamoroso titolo nazionale della storia recente del pallone. Merito suo e della stella algerina Mahrez, di mestieranti del football inglese come Albrighton e Huth e del tecnico italiano Ranieri. Fuori dal campo, invece, la parabola del Leicester assomiglia a tante altre cattive gestioni del calcio moderno. Dall’agosto del 2010 la società appartiene al miliardario thailandese Vichai Srivaddhanaprabha, proprietario del consorzio King Power (che ha anche rinominato il vecchio Walkers Stadium). Da allora si sono moltiplicati gli espedienti per aggirare le norme sul fair-play finanziario (che in Inghilterra riguardano sia la Premier che la Championship, la Serie B) e aggiustare i bilanci.



Il club, infatti, nelle scorse stagioni ha perso decine di milioni di euro. Solo un anno fa, quando la squadra navigava nei bassifondi della classifica e sembrava destinata alla retrocessione, la dirigenza annunciava una perdita secca di20 milioni di sterline al 31 maggio 2014. Da sommare ai 34 milioni di passivo messi in conto nel 2013. Fanno circa 70 milioni di euro solo negli ultimi due anni, e quelli precedenti non erano andati meglio. Infatti per ripianare il debito nel 2014 la società aveva deciso di creare oltre 100 milioni di nuove azioni dal valore di una sterlina l’una. Peccato che a comprarle sia stata la stessa proprietà che le aveva emesse. Di fatto, si è trattato di una iniezione di liquidità per aggirare le norme del Fair-play finanziario, che ha avuto l’effetto di gonfiare oltremisura il valore del club (che allora militava addirittura in Serie B).



Un anno dopo ad aiutare le casse del Leicester ci ha pensato il contratto commerciale con la Trestellar Limited, fin troppo vantaggioso secondo alcuni. Una piccola compagnia, nata da appena due anni, senza un sito internet e neppure un numero di telefono, che stipula una sponsorizzazione milionaria con un club calcistico. Soldi preziosi per i Foxes, che sono riusciti ad aumentare il fatturato (di circa il 60%), ridurre le perdite e andare incontro alla normativa della Lega inglese (che fissa un tetto massimo di 8 milioni l’anno di perdite, ma chiude un occhio in caso di miglioramenti nei conti; la procedura d’infrazione, comunque, è ancora aperta). Anche grazie a queste manovre il Leicester è riuscito a galleggiare negli ultimi anni. La stessa proprietà, pochi mesi fa, ammetteva che l’obiettivo di “un modello di successo e finanziariamente sostenibile resta un progetto lontano e a lungo termine”. Poi sono arrivati Vardy, Ranieri e la cavalcata che ha fatto dimenticare tutte le tribolazioni economiche. Presto, però, potrebbe ricordarsene la Uefa. Anche se non dovesse essere scudetto, infatti, la più che probabile qualificazione in Europa accenderebbe i fari degli organi di controllo sugli ultimi bilanci del club inglese. Nel calcio moderno, anche nelle favole, c’è sempre un armadio con qualche scheletro da scoprire.



Twitter: @lVendemiale</column>
        </table>
        <table name="tblWebData">
            <column name="Article">Nell'estate 2014 la catena Leroy Merlin vuole aprire un centro commerciale vicino all'area dove ha sede il campo rom de La Barbuta, offrendo in cambio della riqualificazione 10 milioni di euro &quot;per il sociale&quot;. La cifra faceva gola al ras delle coop, che si attivava e, racconta egli stesso, contattava Lionello Cosentino, al tempo segretario del Pd di Roma, grazie al quale veniva poi chiamato da Silvia Decina, capo segreteria del sindaco: &quot;Ignazio ha chiesto che la seguissimo noi direttamente qui dal gabinetto&quot; senza passare per gli assessorati







di F. Q. | 11 giugno 2015



Commenti







Più informazioni su: Mafia Capitale, Massimo Carminati, PD, Roma, Salvatore Buzzi, San Marino



Mafia Capitale arrivava fino a Silvia Decina. Negli atti dell’inchiesta emerge un contatto diretto tra la segretaria del sindaco Ignazio Marino e Salvatore Buzzi, il ras delle cooperative. Nell’estate 2014 la catena Leroy Merlin vuole aprire un centro commerciale nei pressi dell’area dove ha sede il campo rom de La Barbuta, , scrive Il Messaggero, offrendo in cambio della riqualificazione dell’area 10 milioni di euro da investire “per il sociale”. La cifra faceva gola a Buzzi, che si attivava immediatamente e, racconta egli stesso, contattava Lionello Cosentino, al tempo segretario del Pd di Roma: “Hanno parlato con Erica Battaglia (presidente della commissione Politiche sociali, ndr) e conMasini (assessore alle periferie, ndr). Sarebbero disposti a fare un’Ati, la Leroy Merlin, l’impresa costruttrice e la 29 giugno Eriches per la gestione di questa cosa – racconta Buzzi – allora ho mandato subito un messaggino a Lionello Cosentino dice ‘vieni domani’. Perché, continua Buzzi, “invece di andà’ dai vari assessori, andiamo direttamente da Lionello e ne parliamo con il sindaco, questa è roba da sindaco”.



L’affare in Campidoglio interessa e i progetto imbocca la corsia preferenziale, tanto che a chiamare Buzzi è Silvia Decina: “Salvatore ciao, sono Silvia Decina, il capo segreteria di Ignazio Marino. Ti volevo dire che Lionello mi ha dato tutta la documentazione per Ignazio sulle questione Leroy Merlin. Adesso Ignazio l’ha vista e sta facendo convocare una riunione di staffper te, te lo volevo dire intanto”. “Ti ringazio molto, è piaciuta al sindaco?”, domanda Buzzi. “Molto, moltissimo, appunto proprio tanto, tanto. Però ha chiesto che la seguissimo noi direttamente qui dal gabinetto perché se inizia a passare per tutti gli assessorati non ne usciamo vivi”.



Ma la cupola si dice in grado di arrivare ad altri consiglieri vicini al sindaco. Quando si parla del debito fuori bilancio, Francesco Ferrara, vicepresidente della coop La Cascina si dice sicuro: “C’avemo coso… la Svetlana, tutti c’avemo”. La Svetlana, annotano gli inquirenti, è Svetlana Celli, eletta nella Lista Civica Marino, cui il 29 aprile il sindaco ha assegnato la delega allo Sviluppo della Rete della mobilità Metropolitana e viabilità, Politiche giovanili e Strutture sportiva.</column>
        </table>
        <table name="tblWebData">
            <column name="Article">Il prefetto della Capitale proporrà di sciogliere solo alcuni municipi, commissariare tre dipartimenti (ambiente/rifiuti, sociale e emergenza casa) e destituire una ventina di dirigenti e funzionari. Il capo della macchina amministrativa intanto lascia: secondo le indiscrezioni sulla relazione della prefettura non avrebbe svolto adeguati controlli







di F. Q. | 9 luglio 2015



Commenti







Più informazioni su: Franco Gabrielli, Mafia Capitale, Roma



La relazione del prefetto Franco Gabrielli ha già mietuto la sua prima vittima: il segretario generale del Comune di Roma, Liborio Iudicello, che ricopriva lo stesso ruolo anche con Gianni Alemanno, si è dimesso dopo le indiscrezioni sulla relazione del prefetto nel quale, in sostanza, risulta che il segretario non avrebbe svolto adeguati controlli. Il sindaco Ignazio Marino perde dunque un altro pezzo ma il prefetto Franco Gabrielli, nella sua relazione consegnata al ministro dell’Interno, Angelino Alfano, assolve il Campidoglio sottolineando che non dovrà essere sciolto. “Le evidenze raccolte non consentono – spiega Gabrielli – l’applicazione della misura dello scioglimento”.



Gabrielli, nelle sue conclusioni inviate al ministro, rileva come gli elementi raccolti sulle infiltrazioni mafiose hanno i “caratteri di rilevanza e concretezza ma non di univocità”. Per questo le conclusioni del prefetto conterrebbero la proposta di sciogliere solo alcuni municipi di Roma e commissariaretre dipartimenti del Campidoglio: ambiente/rifiuti, sociale ed emergenza abitativa. Oltre alla destituzione di una ventina di dirigenti e funzionari, salvando però l’Assemblea capitolina e l’amministrazione di Ignazio Marino nel suo complesso.



Ma altri dipartimenti potrebbero essere oggetto di indagine della magistratura. Gli spunti per nuovi filoni sulavori pubblici e scuola sono nelle 900 pagine della commissione di accesso agli atti. Si tratterebbe di appalti su manutenzione delle strade e mense per gli alunni. Il punto chiave per il futuro di Marino è che il giudizio del prefetto sull’attuale amministrazione si discosta in parte da quello degli ispettori nominati dal suo predecessore Giuseppe Pecoraro. Gabrielli appare meno severo in virtù dell’operato della giunta Marino che ha “posto in essere sforzi per marcare una discontinuità rispetto al passato, evidentemente percepito come connotato da pericolose anomalie e disfunzionalità“, si legge negli stralci della relazione.



L’azione di discontinuità di Marino – si legge nella relazione di Gabrielli – è avvenuta “in assenza di precisi segnali di allarme che sarebbero dovuti provenire da organi terzi e che avrebbero ben potuto indirizzare l’azione di ripristino della legalità verso percorsi più decisi”. “La giunta Marino ha dato alcuni precisi e non trascurabili segnali – precisa Gabrielli – seppure per dovere di obiettività va precisato che, almeno all’inizio della gestione, si tratta di scelte non dettate da una precisa e consapevole volontà di contrastare l’illegittimità e il malaffare, quanto piuttosto di comportamenti ispirati agli ordinari parametri di regolarità”. Su una linea analoga il procuratore capo di Roma Giuseppe Pignatone. “Non sussistono ad oggi le condizioni previste per lo scioglimento del consiglio comunale” – scrive nella relazione al Comitato per la sicurezza poi allegata al rapporto Gabrielli -, in considerazione dei “segnali di discontinuità che si possono cogliere nell’operato della nuova Giunta, ancorché molto parziali e scarsamente efficaci fino alla esecuzione dei provvedimenti giudiziari (2 dicembre 2014)”.



Diversi il giudizio e le conclusioni della commissione prefettizia. “Le risultanze emerse dall’attività ispettiva documentano come Mafia Capitale, anche sotto l’attuale Giunta, sia riuscita a infiltrare l’Ente locale – scrivono i tre ispettori -, assoggettandone la funzione ai propri interessi grazie a amministratori corrotti e alle influenze esercitate da Carminati e Buzzi”. Ma nella sua relazione di circa 100 pagine, che compendia e conclude quella degli ispettori, Gabrielli ricorda come la norma sullo scioglimento dei comuni per infiltrazione mafiosa richieda che gli “elementi su collegamenti con la criminalità organizzata di tipo mafioso” debbano essere “concreti, univoci e rilevanti”. Per il prefetto “gli elementi emersi, pur presentando i caratteri di rilevanza e concretezza”, non hanno “il tratto della univocità” e questo grazie ai tratti di discontinuità.</column>
        </table>
        <table name="tblWebData">
            <column name="Article">di Januaria Piromallo | 19 febbraio 2016



Commenti







Più informazioni su: New York, Sergio Mattarella



Quello che i giornali italiani non scrivono. Dopo la pompa mediatica degli organi di (dis)informazione nostrani mi imbatto nel pezzo informativo di Renzo Cianfanelli, già corrispondente di guerra del Corriere della Sera, ora consulente alle Nazioni Unite di New York ed editorialista del Us-Italy Global Affair Forum, insomma uno con tanto di curriculum. La sua penna arguta diventa un bastone, spesso una clava, quando si tratta di stigmatizzare comportamenti sociali degliitalians, più o meno noti, in trasferta atlantica.



Ce n’è per tutti. Ora Cianfanelli hapuntato Sergio Mattarella, in visita presidenziale negli Stati Uniti. E titola il suo pezzo: “Fail if you must, but next time fail better”, tradotto grosso modo:se devi fallire, fallisci meglio. E come si traduce in inglese “figura da peracottaro?” si chiede Cianfanelli facendo seguito all’intervento di Helena Andrews-Dyer, giornalista brillante assai dell’autorevole Washington Post, autrice di un racconto dettagliato e ironico dedicato al presidente italiano. Una domenica di febbraio Helena è stata svegliata da un suono assordante di sirene di auto e motociclette, servizio d’ordine imponente, misure di sicurezza da grande summit e blocco delle strade per far passare il corteo. Cosa sta succedendo? Nulla di importante, Mattarella, appena sbarcato nella capitale, si concedeva un tour della città, con irrinunciabile messa e ristoranti alla moda come il Warehouse Bar &amp; Grill, accompagnato dall’ambasciatore italiano Bisogniero e un codazzo di attaché. E intero pomeriggio trascorso alla National Gallery of Art.



Per carità niente di male, ma visto che il presidente da pari a pari, incontrava Obama la mattina dopo nello Studio Ovale (mica ai giardinetti pubblici) per una visione globale sulla cooperazione transatlantica per sconfiggere l’Isis non guastava rivedersi un po’ le carte su quello che avrebbe detto, o meglio, su quello che non avrebbe detto. Magari Mattarella (e giuro che provo simpatia per l’uomo e per il suo impegno anti-mafia) è insonne – chi può dirlo – e avrà studiato tutta la notte. “Magari familiarizzare un pochino con quello strano idioma che si chiama inglese, no?”, suggerisce Cianfanelli insinuando che i politici italiani avrebbero tanto food for thought da qualsiasi talentuoso e anonimo PhD o master universitario. Oh, yes!



Ecco, lo ha detto, anzi lo ha scritto, nero su bianco: peso piuma siamo nello scacchiere internazionale, ma ci diamo tante arie da fanfaroni. A New York intanto Mattarella visitava tre musei e l’isola di Ellis, porto di sbarco dei nostri immigrati, e poi la solita scena muta (neanche un nice meeting you gli è uscito di bocca) al Palazzo di vetro dell’Onu.



Cosa ti sei messo in testa, mr. Trump?

E visto che siamo in odore di elezioni presidenziali, nuove professioni emergono. Come quella del parrucchiere di Donald Trump, candidato alla poltrona di presidente degli Stati Uniti. Dire coiffeur è riduttivo, direi piuttosto scultore di chiome, re/inventore del riporto: un ciuffo sparuto di capelli gli cresce ancora sulla nuca e a mo’ di toupet gliela fa girare intorno alla testa. E per quella improbabile acconciatura si aggiunge la ricerca di quel colore biondo/rossiccio che ha la stessa tonalità della faccia imbolsita. Eppure pare che Trump in pieno delirio di libidine poteriale ( non si dice ma il neologismo ci sta tutto) sia proprio in “testa” alle preferenze degli elettori. Mah, si vedrà…



Twitter @januariapiromal</column>
        </table>
        <table name="tblWebData">
            <column name="Article">Tra le questioni all'attenzione del Cdm di oggi, la relazione del ministro dell'Interno Angelino Alfano sul 'Dossier Roma' e le misure per il Giubileo straordinario







di F. Q. | 27 agosto 2015



Commenti







Più informazioni su: Angelino Alfano, Consiglio dei Ministri, Giubileo 2016, Mafia Capitale





Dopo circa 2 ore è terminata la riunione del Consiglio dei ministri a Palazzo Chigi, dove è stato discusso dei poteri speciali per Roma in vista del Giubileo straordinario e della relazione su Mafia Capitale del ministro dell’Interno, Angelino Alfano. Guarda la diretta





Correlati

Mafia, si cambia verso: cacciato Ultimo, onore al capoclan e bavaglio a Mafia Capitale'Mafia Capitale, non leggete le intercettazioni'. Il festival vuole zittire il FattoMaxi processo per tutti gli indagati di Mafia Capitale. In quei giorni il Consiglio Comunale non potrà riunirsi.I funerali di Vittorio Casamonica, Abbate &quot;Mafia capitale va a processo, ma loro continuano a fare quello che vogliono&quot;Mafia capitale, rinvio a giudizio per 59 Sarà maxi processo con Carminati e BuzziGiubileo, restyling città paralizzato da Mafia capitale?Cara di Mineo, voti e posti di lavoro: il potere di Ncd nel centro di Mafia capitaleMafia capitale, Buzzi parla ma i pm: &quot;Non è credibile su Alemanno e Carminati&quot;</column>
        </table>
        <table name="tblWebData">
            <column name="Article">&quot;Non so di cosa mi si accusi se non dai giornali - spiega sottosegretario all'Agricoltura in quota Ncd, indagato a Catania per un appalto da 100 milioni al Cara di Mineo - la Procura ha tutto il mio sostegno e fa bene a indagare, ma io non ho nulla da rimproverarmi&quot;







di F. Q. | 6 giugno 2015



Commenti







Più informazioni su: Catania, Mafia Capitale, Massimo Carminati, Migranti, Nuovo Centrodestra, Roma, Salvatore Buzzi, Viminale



Continua a giurare di non sapere nulla, nemmeno dell’avviso di garanzia: “Non so di cosa mi si accusa se non dai giornali”. Per questo non si dimette e difende il proprio operato sul Cara di Mineo. Giuseppe Castiglione, sottosegretario all’Agricoltura in quota Ncd, indagato dalla Procura di Catania per una presunta turbativa d’asta sull’affidamento della gara relativa al centro di assistenza richiedenti asilo più grande d’Europa, tira dritto.



Dimissioni? “Non c’è motivo perché lo faccia – spiega l’esponente del Nuovo Centrodestra in un’intervista a La Repubblica – non so di cosa mi si accusi se non dai giornali. La Procura ha tutto il mio sostegno e fa bene a indagare, ma io non ho nulla da rimproverarmi e posso fornire tutte le informazioni utili per fare luce sulla vicenda”. Un punto critico sono i suoi rapporti con Luca Odevaine, trait d’union tra la cupola guidata da Massimo Carminati e Salvatore Buzzi e la politica romana, il quale racconta di essere stato a pranzo con Castiglione: “Praticamente arrivai a capì che quello che veniva a pranzo con noi era quello che avrebbe dovuto vincere la gara”. Con Odevaine, dice Castiglione, “solo rapporti istituzionali”: “A pranzo credo di esserci pure stato. Ma non certo per parlare di appalti”.



In ogni caso sulla figura del membro del Tavolo di coordinamento nazionale insediato presso il Ministero dell’Interno, c’era stato l’imprimatur del Viminale: nel luglio 2011, in piena emergenza immigrazione, “chiedo garanzie su di lui al Viminale e le ottengo, anche se non è ascrivibile alla mia parte politica, militavo nel Pdl“. In quell’estate, spiega Castiglione, “il ministro degli Interni Maroni lancia un appello agli enti locali per accogliere quanti più migranti. Io sono presidente di tutte le Province, oltre che di Catania, e mi mobilito. Maroni fa requisire il villaggio della solidarietà, l’ex residence degli Aranci a Mineo. Odevaine allora è il direttore della polizia provinciale di Roma al fianco di Zingaretti, è stato capo di gabinetto di Veltroni, persona autorevole e nota in quanto tale”.



L’accusa che sia stato favorito un consorzio locale? “Io non ho lavorato di certo per alcun consorzio, né ho fatto mai parte di commissioni di gara. E Odevaine non ha concordato con me un percorso preferenziale per alcun raggruppamento di imprese”.



Maurizio Lupi, ex ministro delle Infrastrutture dimessosi in seguito all’inchiesta della Procura di Firenze sul sistema di spartizione degli appalti che faceva capo a Ettore Incalza, si schiera con il suo compagno di partito: “Non vedo perché il sottosegretario Castiglione dovrebbe dimettersi. Un’indagine non è una sentenza di condanna, né un rinvio a giudizio. A chi ne chiede l’uscita dal governo ‘in attesa di dimostrare la sua piena innocenza’, ricordo che in un Paese di diritto sono le accuse che vanno provate e non viceversa”.</column>
        </table>
        <table name="tblWebData">
            <column name="Article">Così il rampollo figlio del parlamentare Pdl accusato di associazione a delinquere risponde al gip Costantini. Ieri la prima ondata di interrogatori a carico di Coratti e Ozzimo. Tutti hanno respinto le accuse, sostenendo di non aver avuto rapporti d’affari con Salvatore Buzzi, il ras delle cooperative e presunto braccio destro di Carminati







di F. Q. | 6 giugno 2015



Commenti







Più informazioni su: Corruzione, Interrogatori, Luca Gramazio, Mafia Capitale, Massimo Carminati



“Non ho preso manco una lira”. Così Luca Gramazio, consigliere regionale di Forza Italia, ha detto al gip Flavia Costantini nel corso dell’interrogatorio di garanzia svolto oggi nel carcere di Rebibbia, dove si trova detenuto nell’ambito dell’inchiesta su Mafia capitale. L’atto istruttorio è durato oltre due ore durante le quali Gramazio, in base a quanto si apprende, ha respinto le accuse dando una sua versione dei fatti. L’interrogatorio si è svolto “in un clima sereno e collaborativo”. Gramazio, a cui i pm di Roma contestano i reati di associazione a delinquere di stampo mafioso e la turbativa d’asta – relativamente alla gara da 60 milioni di euro per ilRecup, il sistema di prenotazione unificato della Sanità – rappresenta una delle figure chiave di questa seconda tranche della maxi inchiesta sul malaffare capitolino. Per chi indaga l’esponente di Forza Italia rappresenta, infatti, la cerniera tra il clan guidato da Massimo Carminati e le amministrazioni locali. Luca, a 34 anni, figlio dell’ex parlamentare Pdl con trascorsi di “picchiatore” fascista Domenico, è già stato capogruppo in consiglio comunale per il Pdl e alla Regione Lazio per Forza Italia. Viene definito dai carabinieri del Ros una persona di “straordinaria pericolosità”.



È accusato di associazione di stampo mafioso con compiti precisi. “Svolge – scrive il Gip – una funzione di collegamento tra l’organizzazione criminale, la politica e le istituzioni…”. Accuse tutte rigettate oggi. La sua deposizione fa parte della seconda tornata di interrogatori di garanzia per gli arrestati nella maxi-inchiesta della procura di Roma su Mafia Capitale. Ieri erano stati sentiti l’ex presidente dell’Assemblea capitolina, Mirko Coratti, e l’ex assessore comunale Daniele Ozzimo. Tutti hanno respinto le accuse sostenendo sostanzialmente di non aver avuto mai rapporti d’affari con Salvatore Buzzi, uomo delle cooperative e presunto braccio destro di Carminati.</column>
        </table>
        <table name="tblWebData">
            <column name="Article">Oltre alla società immobiliare Reluca Srl, creata nel 2010 con il fratello del campione giallorosso, nelle informative del Ros si cita anche un’altra società, la Gec Srl, intestata alla ex compagna







di Marco Lillo | 13 giugno 2015



Commenti







Più informazioni su: Mafia Capitale, Roma, Walter Veltroni



Non c’è solo la società immobiliare Reluca Srl, creata nel 2010 con Riccardo Totti (della quale ci siamo già occupati) nelle informative del Ros su Luca Odevaine. Si cita anche un’altra società, denominata Gec Srl che secondo la ex moglie lavorava negli eventi organizzati dal Comune di Roma. La società Reluca Srl era intestata a Odevaine per il 90 per cento e al fratello del campione giallorosso per il 10 per cento. Invece la Gec è stata creata nel 2005 e intestata alla allora moglie di Odevaine forse per non dare nell’occhio. Di entrambe si parla a lungo un mese e mezzo prima dell’arresto in una telefonata del 22 ottobre 2014 tra Odevaine e il suo legale, Valter Calvieri. Quel giorno l’avvocato dell’ex vice capogabinetto di Veltroni, sindaco di Roma, lo aggiorna sulla causa con la ex moglie venezuelana Lozada Hernandez Nitza Del Valle, 43 anni. Il Ros dei Carabinieri registra e trascrive la conversazione definita “interessante”.



Calvieri legge al telefono al suo assistito la memoria presentata contro Odevaine dall’avvocato della ex moglie, Nicola Indolfi. “Fa una lunga disamina di tutte le mignottate che a suo dire tu (Odevaine, ndr) sei uso fare con le Fondazioni per i fondi; quando eri capo di gabinetto del sindaco Veltroni – dice l’avvocato riportando la tesi di controparte – utilizzavi la società Gec formalmente intestata a tua moglie per fare operazioni diciamo non apparendo personalmente”. Il Fatto ha verificato ed effettivamente alla Camera di Commercio di Roma risulta la società Gec, Gestione eventi complessi Srl, creata nel 2005, partecipata al 100 per cento e amministrata dalla allora moglie di Odevaine. Negli anni d’oro fatturava fino a 181 mila euro all’anno, come accaduto nel 2006.



L’avvocato poi prosegue: “Che hai utilizzato il conto corrente 67… intestato alla moglie presso la Popolare di Vicenza per finalità personali (…) inoltre il ricorrente (Odevaine, ndr) ha conferito alla Monte Paschi Fiduciaria (società intestataria formale delle quote della società Reluca di Odevaine e Riccardo Totti, ndr) e alla Reluca e via dicendo e quindi chiede che tu debba esibire gli estratti degli ultimi tre anni di una serie di carte di credito e di una serie di conti correnti”.



L’avvocato della ex moglie, Nicola Indolfi, è profetico: “Chiede infine demandarsi alla polizia tributaria – prosegue il resoconto di Calvieri – di effettuare ogni opportuno accertamento sull’effettivo patrimonio e sulle proprietà del signor Odevaine e chiede inoltre effettuarsi accertamenti sui soggetti a te (Odevaine, ndr) riferibili quindi Fondazione Integra/azione cooperativa Abitus e Reluca”. La moglie di Odevaine chiedeva al giudice di obbligare il marito a fornire notizie sulla Reluca Srl. Il Fatto ha svelato che questa società di Odevaine e Riccardo Totti (amministrata oggi dalla figlia di Odevaine e fino a marzo scorso dal commercialista Stefano Bravo, finito ai domiciliari il 4 giugno scorso) ha comprato tre negozi alla Garbatella da una società riferibile a Daniele Pulcini, anche lui finito ai domiciliari il 4 giugno.



Reluca inoltre ha comprato anche un negozio per 265 mila euro a via Ostilia a due passi dal Colosseo e dal palazzo dove vivevano Odevaine e la sua ex moglie. Il negozio sorge accanto al centro estetico gestito dalla ex moglie venezuelana. I locali erano in affitto e probabilmente Odevaine avrà pensato di trasferire il centro nel negozio di parrucchieri comprato dalla Reluca.



Al termine della telefonata riportata dal Ros, l’avvocato Calvieri legge a Odevaine le domande che l’avvocato della ex moglie voleva far fare a Odevaine dal giudice: “Vero che il signor Odevaine è l’unico effettivo socio della Reluca?”. La risposta l’abbiamo pubblicata il 9 giugno: non è vero, c’è anche Riccardo Totti. Odevaine però su questo socio schermato non dice nulla. Come non dice nulla su chi sia il socio (lui o Riccardo Totti) che ha finanziato le acquisizioni di immobili della Reluca con un finanziamento-soci di 850 mila euro. L’avvocato della ex pone il quesito così riportato dal legale a Odevaine: “Vero che vanta non se sa manco chi (commenta l’avvocato di Calvieri con il suo cliente, ndr) circa 850 mila euro di credito da tale società?”. E poi ancora: “vero che gestisce i fondi della fondazione Integra/Azione per proprie spese personali?”. E ancora “vero che il signor Odevaine ha fatto confluire sul conto corrente della signora Lozada notevoli fondi che poi immediatamente immediatamente distraeva a proprio favore?”.



Infine: “Vero che quando era capo del gabinetto del sindaco Veltroni costituiva a nome della signora Lozada la società Gec? Vero che mediante tale società concludeva affari con il Comune di Roma per la gestione di eventi?”. Infine “Vero che Gec era in realtà gestita e amministrata in via esclusiva dal signor Odevaine?”. A questo punto Luca Odevaine commenta così: “Ma anche se fosse vero, ma come lo dimostra?”.



Da Il Fatto Quotidiano del 12 giugno 2016</column>
        </table>
        <table name="tblWebData">
            <column name="Article">In una nota il consigliere regionale del Lazio Fabrizio Santori spiega che l'organizzazione ha tentato di entrare nel sistema degli appalti di tre strutture comunali. &quot;La situazione ambigua che si è andata palesando - scrive - si è fatta ancora più dubbia e necessita di chiarificazioni&quot;







di F. Q. | 8 giugno 2015



Commenti







Più informazioni su: Canile, Consiglio Regionale, Mafia Capitale



Non ci sono soltanto migranti, nomadi e centri d’accoglienza al centro del business di Mafia Capitale. Perché l’organizzazione ha tentato di entrare anche nel sistema degli appalti per i canili comunali romani di Muratella, ex Poverello ed ex Cinodromo. A dichiararlo in una nota è il consigliere regionale del Lazio Fabrizio Santori, eletto nelle liste de La Destra. Sulle tre strutture, scrive Santori, gestite “dal ’97 in regime di affidamento diretto dall’Avcpp per cifre esorbitanti che superavano i 4 milioni di euro all’anno” le “solite coop hanno tentato il colpaccio”. Un elemento che trova riscontro anche nelle intercettazioni degli investigatori.



“Tra le cooperative ammesse da Roma Capitale – continua il consigliere – per le procedure di affidamento della gestione in convenzione dei canili comunali avviata nel 2014 risulta esserci infatti anche la 29 Giugno Servizi Soc. Coop. Sociale, legata a Buzzi e coinvolta in Mafia Capitale, che partecipava per il Canile Muratella, il Canile Vitinia, il Canile Ponte Marconi e l’Oasi Felina di Porta Portese“. Salvatore Buzzi è il ras delle coop rosse, già arrestato a dicembre e che oggi davanti ai giudici della sezione misure di prevenzione del tribunale di Roma ha definito l’ex Nar Massimo Carminati – che secondo gli investigatori era al vertice dell’organizzazione criminale – “una brava persona”.



Nella sua nota, Santori scrive che “la situazione di irregolarità in cui versano i canili comunali è ben nota a tutti”, incluse le “amministrazioni locali”. Da anni, prosegue, “queste strutture devono fare i conti con la realtà, senza però una fattiva svolta: dalle ingiunzioni notificate dallaAsl Rm C e dall’Asl RmD per l’ex Cinodromo e Muratella, da qualche anno con le prescrizioni per essere normati, all’ingiunzione di chiusura da oltre 3 anni e che nessuno rispetta per l’ex Poverello, alle prese con problematiche anche di origine idrogeologiche del terreno, e per cui il Comune di Roma continua a spendere 1 milione di euro l’anno”.



Per il consigliere, che chiede le dimissioni del sindacoIgnazio Marino, con l’ultima “ondata di arresti” la “situazione ambigua che si è andata palesando intorno ai canili comunali si è fatta ancora più dubbia e necessita di chiarificazioni”. Inoltre, “a seguito degli ultimi fatti di Mafia Capitale la situazione ambigua che si è andata palesando intorno ai canili comunali si è fatta ancora più dubbia e necessita di chiarificazioni”.</column>
        </table>
        <table name="tblWebData">
            <column name="Article">di Daniela Gaudenzi | 8 giugno 2015</column>
        </table>
        <table name="tblWebData">
            <column name="Article">Le immagini di una festa a bordo piscina erano state scoperte su Facebook dalla giornalista Selvaggia Lucarelli. Su richiesta dei pm, il gip ha deciso per la custodia in carcere. L'annuncio del legale: &quot;Si è assunto responsabilità di violazione obblighi&quot;







di F. Q. | 21 luglio 2015



Commenti







Più informazioni su: Arresti Domiciliari, Mafia Capitale



Dopo il video sulla festa a bordo piscina mentre si trovava ai domiciliari, Daniele Pulcini è stato condotto in carcere a Regina Coeli. L’immobiliarista romano era stato colpito dal provvedimento cautelare per turbativa d’asta nel secondo troncone dell’inchiesta Mafia capitale. Nei giorni scorsi foto e video di una festa in una lussuosa villa romana erano stati postati su Facebook da alcuni ospiti e rilanciati dalla giornalista del Fatto Quotidiano Selvaggia Lucarelli. La pubblicazione delle immagini del party ha indotto la Procura a richiedere al gip Flavia Costantini un aggravamento del provvedimento e il giudice è stato d’accordo disponendo che l’immobiliarista fosse trasferito nel carcere di via della Lungara.



A darne notizia è stato il difensore Tito Lucrezio Milella che in una nota scrive: “A seguito della diffusione sui media di notizie sulle violazioni delle prescrizioni relative agli arresti domiciliari, il dottor Daniele Pulcini tramite i suoi difensori se ne è assunto ogni responsabilità, dandone immediata comunicazione al Procura di Roma che ha chiesto l’aggravante della misura custodiale nei suoi confronti”. Lo stesso difensore comunica che Pulcini è stato già trasferito nel carcere di Regina Coeli.</column>
        </table>
        <table name="tblWebData">
            <column name="Article">L'uomo delle coop si era mosso per ottenere il sostegno alla candidatura anche con gli uomini della cosca 'ndranghetista dei Mancuso di Limbadi, &quot;amici del Sud&quot; che &quot;ti possono dare una mano co' ... parecchi voti”. L'intercettazione: &quot;Basta che non sia voto di scambio .... tutto è legale ... uno pò votà gli amici???!!!&quot;. Ma l'ex primo cittadino nega: &quot;Mai chiesto voti&quot;







di Giovanna Trinchella e Marco Pasciuti | 4 giugno 2015



Commenti







Più informazioni su: 'ndrangheta, Gianni Alemanno, Mafia Capitale



Quando l’inchiesta Mafia Capitale deflagrò sulla Capitale nell’ordine di cattura il gip scriveva che l’ex sindaco di Roma, Gianni Alemanno aveva ottenuto fondi per la sua campagna elettorale. Per l’ex sindaco, indagato per 461 bis, c’è una seconda puntata. Perché anche nella nuova ordinanza di custodia cautelare, che oggi ha portato a 44 arresti, si parla di lui come del politico che aveva chiesto aiuto e sostegno per le europee. Gli inquirenti sono certi che per le elezioni al Parlamento di Bruxelles del maggio 2014 l’ex primo cittadino della Capitale, candidato nella lista “Fratelli d’Italia – Alleanza Nazionale” nella circoscrizione Sud, chiese voti a Salvatore Buzzi, il quale si rivolse ai “mafiosi, quelli che controllano i voti” e agli “‘ndranghetisti“.



Buzzi: “Dategli i mafiosi, quelli che controllano i voti”

“Buzzi – scrivono gli inquirenti – era stato interessato da Giovanni Alemanno affinché si attivasse per sostenere la campagna elettorale di quest’ultimo” alle elezioni europee del 25 maggio 2014. E il capo della29 giugno, che, secondo gli inquirenti romani, aveva collegamenti con la criminalità organizzata calabrese, si era mosso per ottenere il sostegno alla candidatura anche con gli uomini dellacosca ‘ndranghetista dei Mancuso di Limbadi.



Le indagini hanno consentito di rilevare come “a fronte di una richiesta di sostegno da parte di Alemanno, sin dalla fine del mese di marzo 2014 Buzzi avesse espressamente richiesto, per il tramite di Giovanni Campennì, appoggio all’organizzazione criminale calabrese (di cui quest’ultimo è ritenuto espressione), per procurare i necessari consensi in occasione della campagna elettorale dell’ex sindaco di Roma”. In una conversazione intercettata il 21 marzo 2014, Buzzi riferiva a Massimo Carminati l’esito di un incontro avuto poco prima con Alemanno negli uffici della “Commissione Commercio” a Roma. “Buzzi – scrive il gip – riferiva del sostegno richiesto in quell’occasione dall’ex primo cittadino (“no, no era pè la campagna elettorale … una sottoscrizione e poi se candida al sud“) e spiegava al capo del sodalizio che aveva individuato Campennì (insieme a Rocco Rotolo e VitoMarchetto tra gli amministratori della “cooperativa Santo Stefano” indivicata dallo stesso Buzzi come “cooperativa de ‘ndranghetisti”) “quale strumento idoneo per assecondare tale richiesta”. Buzzi, il giorno seguente contattava “Campennì, al fine di interessarlo per “da ‘na mano a Alemanno … in campagna elettorale …”.



Buzzi assicurava ad Alemanno il proprio intervento in suo favore – si legge nella ricostruzione degli inquirenti – promettendo l’inoltro a un membro del suo staff, Claudio Milardi, di una lista di persone allusivamente chiamate “amici del sud” capaci di esprimere cospicui pacchetti di voti (“che ti possono dare una mano co’ … parecchi voti”). A causa di un errore compiuto da Carlo Guarany, braccio destro di Buzzi, a pochi giorni dalla data delle elezioni – scrive ancora il gip – “veniva consegnata a Milardi una lista di persone difforme da quanto disposto dal capo della coop29 giugno, che provocava una violenta reazione da parte di quest’ultimo, il quale vedeva evidentemente vanificare quanto programmato: “I nomi degli ‘ndranghetisti erano …inc.. ma come se fà a sbaglià così ..” “erano i nomi delle persone fedeli, ma che cazzo dai i nomi de tutti”. E ancora: “I mafiosi…dategli i mafiosi che quelli controllano i voti, te lo votano, no?”. Il 23 maggio, a due giorni dal voto, Campennì veniva contattato dalla segreteria di Alemanno per ricevere ilmateriale elettorale.



“Uno po’ votà gli amici???!!!”

Secondo gli inquirenti il tentativo “di Buzzi di mascherare, in maniera evidentemente strumentale con l’interlocutore (“sto numero è intercettato … però so telefonate legali ..”), l’illecita richiesta pervenutagli, facendola passare come innocua e legittima istanza volta ad ampliare il consenso elettorale (“basta che non sia voto di scambio …. tutto è legale … uno pò votà gli amici???!!!”), nell’ambito di una circoscrizione elettorale particolarmente ampia (“mica può venire li!!! Scusa … no perché la circoscrizione è grandissima …. è Abruzzo …. Campania …. la Calabria …. Puglia …. Basilicata ….. come cazzo fa? … èèè ….”), veniva perfettamente compreso da Campennì, il quale, avendo evidentemente ben inteso il vero senso della richiesta (“ah ste chiamate so legali??? …”), aderiva prontamente alla richiesta, non potendo evitare, tuttavia, di sottolineare la propria capacità di poter attingere a un ampio bacino di consensi pilotabili, facendo ricorso a una metafora particolarmente espressiva (“va bene …. allora …. è qua la famiglia è grande … un voto gli si dà”). Voti che se ci furono non portarono l’ex sindaco a sedere nel Parlamento europeo perché Fratelli d’Italia non superò la soglia di sbarramento, anche se Alemanno incassò 44.853 preferenze.



Alemanno: “Mai chiesto voti”

“Bisogna finirla con questa balla della ‘ndrahgheta che, attraverso la mediazione di Buzzi, mi avrebbe fatto convergere voti in Calabria alle elezioni europee del 2014?, fa sapere con una nota Alemanno. “I numeri parlano chiaro: nei due comuni di riferimento del clan Mancuso, che sarebbe stato contattato da Buzzi, io ho preso unnumero ridicolo di preferenze – dice -. A Limbadi ho preso solo 5 preferenze su 981 votanti e al comune di Nicotera 14 preferenze su 1901 votanti. Questi sono i due comuni dove, secondo le risultanze delle inchieste della magistratura, c’è il maggior radicamento del clan Mancuso e non è pensabile che se questo clan si fosse mobilitato a muovere voti nei miei confronti i risultati sarebbero stati questi. Credo che tutta questa congettura derivi dall’ennesima millanteria telefonica di Salvatore Buzzi, ma in ogni caso io non ho mai ottenuto né tantomeno richiesto aiuti elettorali da clan mafiosi”.



Il filo rosso tra Alemanno e la Calabria

Non è la prima volta che emerge un filo rosso tra Alemanno e la Calabria. Nel 2011, il nome dell’allora sindaco di Roma ed ex ministro delle Politiche Agricole, emerse in una inchiesta della Dda di Milano. Dalle carte dell’indagine, in cui Alemanno non fu indagato, emerse di una serata organizzata al Cafe de Paris a Roma nella primavera del 2008, durante la quale gli venne presentatoil presunto boss Giulio Lampada (recentemente scarcerato per motivi di salute). Un incontro elettorale come tanti che poteva essere un ”bacino” di voti aveva spiegato il procuratore aggiunto di Milano Ilda Boccass</column>
        </table>
        <table name="tblWebData">
            <column name="Article">Beppe Grillo torna a manifestare con i parlamentari e simpatizzanti del suo Movimento per chiedere le dimissioni del sindaco della Capitale, Ignazio Marino. E scrive: &quot;In queste ore esponenti del clan Spada hanno espresso pubblicamente il loro sostegno al M5S. Ebbene, del loro sostegno non ce ne facciamo nulla. Lo respingiamo al mittente&quot;







di F. Q. | 27 giugno 2015



Commenti







Più informazioni su: Beppe Grillo, Mafia Capitale, Movimento 5 Stelle, Roma



Una fiaccolata del Movimento 5 Stelle per chiedere le dimissioni del sindaco di Roma Ignazio Marino. Partirà oggi, sabato 27 giugno, alle ore 21 dal porto turistico di Ostia il “corteo dell’onestà” lanciato da Beppe Grillo per protestare dopo i fatti di Mafia Capitale. ” Sapete chi è Tassone? E’ l’ex il minisindaco di Ostia del Partito Democratico, arrestato nell’inchiesta Mafia Capitale. Faceva gli affari con Salvatore Buzzi, il boss delle cooperative rosse, per accaparrarsi soldi illeciti sulle spiagge del litorale romano. Insomma, lucrava sui cittadini ostiensi”, ha scritto nei giorni scorsi il leader del Movimento 5 Stelle sul suo blog, lanciando la manifestazione di stasera: dopo aver percorso il lungomare il corteo raggiungerà piazza Ravennati, al pontile di Ostia.



“Ricorderemo a tutti – prosegue il post di Grillo – ancora una volta, che in questo Paese l’unico baluardo di legalità porta il nostro simbolo. Non sono invitati coloro che hanno contribuito a distruggere uno dei più grandi Municipi della Capitale. In queste ore esponenti del clan Spada hanno espresso pubblicamente il loro sostegno al M5S. Ebbene, del loro sostegno non ce ne facciamo nulla. Lo respingiamo al mittente. Mentre altri si fanno pagare cene e campagne elettorali, gli ricordiamo che, al contrario, il Movimento 5 Stelle ha un preciso codice etico e morale e crede fermamente che Ostia debba tornare in mano ai cittadini onesti. Cari Spada, ci pare evidente che voi non possiate essere i benvenuti alla nostra fiaccolata”. Il leader dei Cinque Stelle è arrivato a Roma in giornata per recarsi ad Ostia e partecipare al corteo insieme a parlamentari e simpatizzanti del suo Movimento.



“Roma è ostaggio di criminali e politici corrotti. Il Pd c’è dentro fino al collo: scendiamo in piazza, continuiamo a combattere per un Paese giusto, onesto, dove la legalità sia il valore fondante”, scrive sulla sua pagina facebook Alessandro Di Battista, parlamentare romano del M5S.</column>
        </table>
        <table name="tblWebData">
            <column name="Article">Il consigliere eletto in quota Pdl non era spaventato dal viceprefetto Enza Caporale, che compone la commissione che si dovrà pronunciare sullo scioglimento del comune di Roma. &quot;Ufficio del Governo Territoriale di Roma, Ministero dell’Interno... si chiama Caporale, Viceprefetto Caporale... sono forti... sono forti... questi sono più forti di me e di te e degli amici tuoi&quot;, riportano i carabinieri







di Marco Lillo | 16 giugno 2015



Commenti







Più informazioni su: Franco Gabrielli, Gianni Alemanno, Mafia Capitale, Roma



Enza Caporale, il viceprefetto che compone la commissione che dovrà dire la sua sullo scioglimento del comune di Roma oggi con una relazione al prefetto Franco Gabrielli, non faceva una grande paura al consigliere comunale eletto con il Pdl Alessandro Cochi. Il consigliere di destra, appena subentrato all’arrestato Giordano Tredicine, parlava del viceprefetto Caporale con l’amico Fabrizio Pollack il 9 ottobre 2012. E ora le loro strade si incroceranno di nuovo. Scrivono i carabinieri del Ros: “Cochi diceva che l’11 ottobre del 2012 la Prefettura di Roma aveva disposto un sopralluogo presso l’impianto delle ‘Tre Fontane'”, gestito tra mille polemiche dall’associazione Rugby Roma Club con al vertice Fabrizio Pollack, vicino alla maggioranza che sosteneva Gianni Alemanno.



Nel brogliaccio la conversazione è così sintetizzata: “Cochi dice che l’11 c’è la commissione di vigilanza provinciale e Pollack chiede che fanno? Vengono? Cochi dice che l’ha già data a chi la doveva dare in Campidoglio. Pollack chiede se vengono a fare un sopralluogo e Cochi risponde di sì alle 9 e 30?. I carabinieri poi scrivono: “Alle domande di chiarimento di Pollack, Cochi diceva ironicamente: ‘Ufficio del Governo Territoriale di Roma, Ministero dell’Interno… si chiama Caporale, Viceprefetto Caporale… sono forti… sono forti… questi sono più forti di me e di te e degli amici tuoi'”.



Sembra di capire che il viceprefetto Caporale fosse il responsabile del sopralluogo che preoccupava Pollack e compagni al punto da cercare qualcuno che avesse un gancio con la Prefettura. L’11 ottobre viene infatti intercettata un’altra conversazione di Pollack alle 9 di sera che dice a un tal Roberto al telefonino: “non sono venuti a fare il sopralluogo”. Poi Roberto chiede “a livello di Prefettura come stanno messi e Pollack – prosegue il sunto dei carabinieri – risponde che stanno aspettando”. Il prefetto di Roma Franco Gabrielli oggi dovrebbe ricevere la relazione predisposta oltre che dal viceprefetto Enza Caporale anche dal prefetto Marilisa Magno e da Massimiliano Bardani, dirigente del Ministero dell’Economia. Pollack, interpellato il 15 giugno dal Fatto spiega: “Il sopralluogo poi c’è stato. Un esposto sosteneva che l’impianto non fosse agibile. L’ispezione concluse che non erano agibili solo le tribune, ma comunque l’attività della scuola rugby era possibile ed è andata avanti fino al mese scorso”.



Da Il Fatto Quotidiano del 16 giugno 2015</column>
        </table>
        <table name="tblWebData">
            <column name="Article">di Gigi Marcucci | 25 giugno 2015</column>
        </table>
    </database>
</pma_xml_export>