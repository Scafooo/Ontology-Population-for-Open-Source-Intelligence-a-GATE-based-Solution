E' Daniele Ozzimo il primo grande nome della politica romana ad essre condannato nell'ambito della
maxi inchiesta su Mafia Capitale. Il giudice Alessandra Boffi ha inflitto all'ex assessore alla casa della
giunta Marino una pena di due anni e due mesi per corruzione in atti contrari ai doveri di ufficio.
Avrebbe favorito gli interessi dell'allora capo della 29 giugno Salvatore Buzzi in cambio di 20 mila
euro e dell'assunziome di una persona al Bioparco. Non gli e' valsa l'assoluzione nemmeno la rilettura
di una intercettazione interpretata inizialmente al contrario in cui invece Buzzi avrebbe detto che
l'assessore non prendeva soldi. "Me lo aspettavo perche' si sa come vanno a finire queste cose in
questo Paese. Siamo pronti a presentare ricorso in Appello" ha commentato l'ex assessore dopo la
sentenza. "Una volta in cui la procura riconosce, chiedendo l'assoluzione, che non vi e' nessun
asservimento della funzione, Ozzimo viene condannato - spiega il legale di Ozzimo Luca Petrucci - per
aver preso 20 mila euro in campagna elettorale regolarmente registrati, e perche' ha chiesto a Buzzi di
far lavorare una povera diavola, per altro licenziata 4 mesi dopo, a 300 euro al mese. Credo che sia un
monito per la politica italiana e credo che nessun politico ne possa uscire vivo". Il gup ha condannato
per corruzione a 2 anni e 4 mesi anche Massimo Caprari, ex consigliere comunale di Centro
Democratico. " Mi chiede di assumere di 3 persone" diceva di Caprari lo stesso Buzzi in
un'intercettazione. Poi due anni e due mesi a Paolo Solvi , braccio destro dell'ex presidente del
municipio di Ostia Andrea Tassone, e un anno e dieci mesi a Gerardo e Tommaso Addeo, i
collaboratori dell'ex esponente del tavolo sull' immigraziorne Luca Odevaine. Accolte anche le
richieste di patteggiamento per i 4 dirigenti della cooperativa la cascina. Due anni e otto mesi a
Francesco Ferrara, due anni e sei mesi a Salvatore Menolascina, Domenico Cammisa e Carmelo
Parabita.